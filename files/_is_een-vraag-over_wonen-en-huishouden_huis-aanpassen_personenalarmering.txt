Er zijn verschillende manieren om in geval van nood hulp op te roepen van familie, de buren of professionele hulpdiensten. Hulpmiddelen die u helpen alarm te slaan in noodsituaties zijn bijvoorbeeld de alarmknop, de smartwatch met valdetectie en apps.
Als uw huisarts het medisch noodzakelijk vindt, krijgt u een apparaatje in bruikleen waarmee u een meldpost kunt bereiken. Dit apparaatje kan er zo uitzien:
Met één druk op de knop waarschuwt u de meldpost. Er komt dan zo snel mogelijk iemand bij u langs. Dit heet personenalarmering. Meer informatie over de alarmknop vindt u op dewebsite van Hulpmiddelenwijzer (https://www.hulpmiddelenwijzer.nl/hulpmiddelen/persoonsalarmering-thuiswonend)website van Hulpmiddelenwijzer.
Meer informatie over vergoedingen van de alarmknop via uw zorgverzekering kunt u vinden op dewebsite van de Rijksoverheid (https://www.rijksoverheid.nl/onderwerpen/zorg-en-ondersteuning-thuis/vraag-en-antwoord/wanneer-krijg-ik-personenalarmering-voor-thuis-vergoed)website van de Rijksoverheid.
Er zijn ook andere hulpmiddelen om alarm te slaan, die u zelf kunt regelen. Hier vindt u een aantal tips.
Een smartwatch met valdetectie herkent wanneer u valt en reageert daarop. Wanneer u niet beweegt na een val, stuurt de smartwatch automatisch een SOS-noodmelding naar vooraf ingevoerde contacten. Of u laat de hulpdiensten bellen. Als er bij u geen medische noodzaak voor een alarmknop is, kan dit type smartwatch uitkomst bieden. Meer informatie over smartwatches met valdetectie kunt u vinden op dewebsite van de Consumentenbond (https://www.consumentenbond.nl/smartwatch/producten/smartwatch-met-valdetectie)website van de Consumentenbond.
Bij een noodgeval kunt u hulpdiensten ook bereiken via de 112NL-app. De app verstuurt automatisch uw locatie. Zo weten hulpdiensten sneller waar ze moeten zijn. Als u moeite heeft met spreken of horen kunt u dit instellen in de app. Degene in de meldkamer start dan een chat zodat u via tekstberichten om hulp kunt vragen. Voor wie geen Nederlands spreekt kan de app ook vertalen. Meer informatie over de app vindt u op dewebsite van SeniorWeb (https://www.seniorweb.nl/artikel/snellere-noodoproep-met-112nl-app)website van SeniorWeb.
LifeSigns is een gratis dienst die dagelijks een e-mail verstuurt met een eenvoudige levensteken-knop. Als u niet op deze knop drukt, wordt automatisch een e-mail verzonden naar uw familie of vrienden met de vraag contact met u op te nemen. Meer informatie kunt u vinden op dewebsite van LifeSigns (https://www.thelifesigns.com/)website van LifeSigns.
Mensen met dementie kunnen op een gegeven moment geen gebruik meer maken van alarmhulpmiddelen. Een alarmsysteem dat uw naasten waarschuwt als u beweging laat zien die niet normaal is, kan dan uitkomst bieden. Zij hoeven dan niet steeds alert te zijn. Meer informatie kunt u vinden op dewebsite van Hulpmiddelenwijzer (https://www.hulpmiddelenwijzer.nl/hulpmiddelen/alarmsystemen-bewegingsdetectie)website van Hulpmiddelenwijzer.
Er zijn verschillendeaanbieders van personenalarmering (https://www.goudawijzer.nl/is/producten?x=533)aanbieders van personenalarmeringen verschillende manieren om het te regelen:
Afhankelijk van uw situatie en uw type zorgverzekering worden de kosten vergoed. U kunt bij uw zorgverzekeraar navragen wat de mogelijkheden zijn.
Voor advies over personenalarmering kunt u terecht bij eenouderenadviseur (https://www.goudawijzer.nl/is/een-vraag-over/zorg-en-ondersteuning/zorg-en-hulp/ouderenadvies)ouderenadviseurof een onafhankelijkecliëntondersteuner (https://www.goudawijzer.nl/is/een-vraag-over/zorg-en-ondersteuning/zorg-aanvragen/clientondersteuning)cliëntondersteuner. Zij kunnen met u meedenken en u meer vertellen over hulpmiddelen waarmee u veilig kunt blijven wonen.
Wanneer u De Noodknop (of een toets van uw telefoon) worden...
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.