Overleg altijd eerst met uw gemeente of UWV wanneer u een opleiding wilt volgen. Zo weet u zeker wat de gevolgen zijn voor uw uitkering. Soms is er een vergoeding mogelijk.
Heeft u een uitkering en wilt u graag een opleiding, cursus of training doen? Overleg dan altijd eerst met de gemeente of UWV. Of u de opleiding mag volgen met een uitkering, hangt af van uw situatie en van de opleiding. Bijvoorbeeld hoelang de opleiding duurt en of het overdag is of niet.
Uw contactpersoon kijkt of de cursus of opleiding het vinden van betaald werk in de weg staat. Of dat de opleiding juist uw kansen op werk vergroot. In het laatste geval is er meer mogelijk. Bespreek in elk geval:
Heeft u een uitkering van de gemeente, neem dan contact op met uw contactpersoon bij de afdeling Werk en Participatie om de mogelijkheden te bespreken.
Er zijn vergoedingen voor mensen die vanuit een uitkering een opleiding willen volgen om zo hun kansen op werk te vergroten. Bespreek met uw contactpersoon bij de afdeling Werk en Participatie of UWV wat er mogelijk is.
Daarnaast stimuleert de overheid iedereen om zich te ontwikkelen in zijn werk of door te leren voor een baan. Hiervoor zijn verschillende potjes beschikbaar, die u ook prima kunt gebruiken als u een uitkering heeft. Kijk op de paginaOmscholen of doorleren betalen (https://www.goudawijzer.nl/is/een-vraag-over/opleiding-en-inburgering/opleiding/omscholen-of-doorleren-betalen)Omscholen of doorleren betalenvoor een overzicht.
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.