Een zorgplan kan u helpen om beslissingen over zorg en ondersteuning in eigen hand te houden. Lees hier wat een zorgplan is en hoe u er een maakt.
In een zorgplan staan de afspraken die u maakt met uw zorgaanbieder over de zorg die u krijgt. De afspraken over een persoonsgebonden budget (pgb (https://www.goudawijzer.nl/is/een-vraag-over/zorg-en-ondersteuning/zorg-aanvragen/pgb)pgb) kunnen ook in het zorgplan staan. Het zorgplan kan ook andere namen hebben. Zoals een leefplan, zorgleefplan, ondersteuningsplan,persoonlijk plan (https://www.goudawijzer.nl/is/een-vraag-over/zorg-en-ondersteuning/wmo/persoonlijk-plan)persoonlijk planof individueel plan.
Krijgt u zorg uit de Wet langdurige zorg, dan is een zorgplan verplicht. Uw zorgaanbieder maakt het samen met u, binnen 6 weken na het begin van de zorg. Het kan zijn dat het zorgkantoor een zorgplan vraagt voor uwpersoonsgebonden budget (https://www.goudawijzer.nl/is/een-vraag-over/zorg-en-ondersteuning/zorg-aanvragen/pgb)persoonsgebonden budget.
Maar ook in andere situaties is een zorgplan of persoonlijk plan een goede manier om overzicht te houden. U gebruikt het om uw eigen wensen helder te krijgen. En om alle afspraken over de zorg op een rijtje te zetten. Als u het plan deelt met uw zorgverleners, maakt dat de communicatie makkelijker.
Er zijn verschillende websites die kunnen helpen bij het maken van een zorgplan:
U gebruikt het zorgplan om de zorg te regelen zoals u wilt. Het zorgplan kan veranderen als uw behoefte aan zorg verandert. U kunt dan uw nieuwe wensen en nieuwe afspraken vastleggen in het plan. Bij het maken van of bijstellen van een zorgplan kunt u hulp vragen van eencliëntondersteuner (https://www.goudawijzer.nl/is/een-vraag-over/zorg-en-ondersteuning/zorg-aanvragen/clientondersteuning)cliëntondersteuner.
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.