De meestevacatures (https://www.goudawijzer.nl/is/werk-en-inkomen/baan-vinden/vacatures-vinden)vacatureskomen niet op internet of in de krant. Het gebeurt veel vaker dat mensen via via aan een baan komen, omdat ze iemand kennen. Dat heet ook wel netwerken. Netwerken betekent met mensen praten en om advies vragen bij het vinden van een nieuwe baan. Maar ook kijken of u iets voor iemand anders kunt betekenen.
Netwerken kan met iedereen. Denk niet alleen aan mensen in uw eigen beroepsgroep, maar ook aan familie en vrienden, sportmaatjes, kennissen bij de toneelclub of de wandelclub. Zorg dat iedereen weet dat u een baan zoekt.
Vraag mensen uit uw omgeving om tips en adviezen over werk zoeken. Vraag ook of zij iemand kennen bij een bedrijf waar u zou willen werken. Misschien kan iemand een netwerkgesprek voor u regelen.
U kunt actief op zoek gaan naar netwerkgesprekken bij organisaties en bedrijven waar u mensen kent. Soms zijn er ook borrels, lezingen of andere bijeenkomsten waar u heen kunt gaan. Heeft u eenmaal een leuk gesprek met iemand, vraag dan aan het eind of uw gesprekspartner nog mensen kent die voor u een waardevol contact zouden kunnen zijn.
U kunt voor netwerken natuurlijk ook gebruik maken van sociale media zoals LinkedIn en Facebook. Vooral LinkedIn is geschikt om zakelijk te netwerken. U kunt er bijvoorbeeld lid worden van groepen die aansluiten bij uw beroep. Via zo'n groep komt u makkelijk in contact met mensen en blijft u op de hoogte van wat er speelt. U kunt LinkedIn ook gebruiken als een onlinecv (https://www.goudawijzer.nl/is/een-vraag-over/werk-geld-en-uitkering/solliciteren/curriculum-vitae)cv.
Wat u goed moet kunnen bij netwerken is luisteren. Aandacht hebben voor wat de ander u wil vertellen en doorvragen. Het hoeft niet per se over werk te gaan. U kunt wellicht iets anders voor diegene doen. Of gewoon meedenken. Als iemand merkt dat u belangstelling heeft en graag wil helpen, dan zal diegene u ook eerder helpen bij het vinden van werk.
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.