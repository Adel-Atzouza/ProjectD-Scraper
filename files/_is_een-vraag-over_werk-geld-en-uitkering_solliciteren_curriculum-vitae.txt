Met uw curriculum vitae (cv) toont u aan dat u geschikt bent voor de functie waarop u solliciteert. Het is een document waarin u een overzicht geeft van uw werkervaring en opleidingen. Het cv is uw visitekaartje aan uw toekomstige werkgever. Besteed daarom veel aandacht aan de inhoud en aan de vormgeving.
In uw cv geeft u een opsomming van:
Bovenaan uw cv kunt u een foto en korte introductie zetten. Een foto op uw cv is niet verplicht, maar wel gebruikelijk. Zo kunnen werkgevers direct een indruk van u krijgen. Gebruik dus een foto die bij de functie past. Daarnaast kunt u een persoonlijk profiel schrijven. In dit korte stukje tekst stelt u uzelf voor. Noem uw kwaliteiten en waar u enthousiast van wordt.
U kunt uw cv zelf indelen en vormgeven. Werkgevers bekijken een cv maar kort. Maak daarom een overzichtelijk cv met een logische volgorde. Zet de belangrijkste informatie voorop. Gebruik duidelijke koppen voor de verschillende onderdelen. De meeste mensen houden voor de opleidingen en werkervaring een chronologische volgorde aan. Dit betekent dat u de activiteiten die het kortst geleden zijn, bovenaan zet. Onderaan zet u wat het langst geleden is.
Het is verstandig om ook een aantal referenties op uw cv te zetten. Soms wordt er zelfs naar gevraagd in een vacature. Referenties zijn namen en telefoonnummers van vroegere werkgevers. Het bedrijf waar u solliciteert, wil graag uw oude werkgever vragen hoe u uw werk deed. Vraag degene die u als referentie wilt noemen wel eerst of u hem of haar als referentie mag opgeven.
Voor elke vacature waar u op solliciteert kunt u uw cv aanpassen. Zo sluit uw cv aan op de functie waar u op solliciteert. Noem dus liever niet bijbaantjes die daar niets mee te maken hebben. Maak uw cv maximaal 2 A4'tjes.
Door uw cv op vacaturesite te zetten kunnen werkgevers u vinden. Het is aan u om te beslissen of u dat doet. U kunt erop letten dat u niet te veel persoonlijke gegevens op uw cv zet. Bijvoorbeeld wel uw woonplaats, maar niet uw volledige adres.
Als u uw cv moet e-mailen, gaat de opmaak soms verloren. Dan ziet het document er vreemd uit. Om dat te voorkomen, kunt u uw cv als pdf-bestand opslaan en e-mailen.
Geef het document een duidelijke naam met uw eigen naam erin. Bijvoorbeeld 'CV_Martin_vd_Vaart'.
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.