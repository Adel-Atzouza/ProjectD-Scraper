Als u niet goed kunt lopen, is het fijn als u dicht bij huis kunt parkeren. Of op een handige plek bij uw werk of bij de supermarkt. Daarom zijn er speciale parkeerplekken voor gehandicapten. Met een gehandicaptenparkeerkaart mag u daar parkeren.
Er zijn twee soorten parkeerkaarten voor gehandicapten.
Beide parkeerkaarten kunt u aanvragen bij de gemeente. U kunt ook een gecombineerde bestuurders- en passagierskaart ontvangen. Om in aanmerking te komen is er eerst een medisch advies nodig. De gemeente bepaalt uiteindelijk of u een gehandicaptenparkeerkaart krijgt.
Voor de aanvraag en het medisch advies moet u betalen. Als uw aanvraag wordt afgewezen, kunt u uw geld niet terugkrijgen. Meer informatie over de aanvraag en de kosten vindt u opde website van de gemeente Gouda (https://www.gouda.nl/direct-regelen/zorg-en-hulp/gezondheid-en-zorg/gehandicaptenparkeerkaart/)de website van de gemeente Gouda.
U kunt een bestuurderskaart aanvragen bij de gemeente als u ten minste een half jaar niet meer dan 100 meter kunt lopen met hulpmiddelen, zoals krukken of een stok. Of als u blijvend rolstoelgebonden bent.
De passagierskaart is er voor als u met anderen meerijdt. U kunt de passagierskaart aanvragen bij de gemeente als u ten minste een half jaar:
U moet aan alle bovengenoemde voorwaarden voldoen. Ook kinderen kunnen een passagierskaart krijgen. Dan gelden dezelfde voorwaarden.
Voldoet u niet helemaal aan de voorwaarden, omdat u geen beperking heeft bij het lopen? Dan kan een aanvraag voor een gehandicaptenparkeerkaart in sommige gevallen t√≥ch zin hebben. Dat kan als bij een medische keuring wordt vastgesteld dat er andere ernstige beperkingen of medische redenen zijn, waardoor u een gehandicaptenparkeerkaart nodig heeft. Bijvoorbeeld bij ernstige pleinvrees of stomaproblemen. Het kan dat de gemeente dan een uitzondering voor u maakt. Dit heet de 'hardheidsclausule'.
Neem voor meer informatie contact op met gemeente Gouda.
Met uw gehandicaptenparkeerkaart mag u parkeren op algemene parkeerplaatsen voor gehandicapten. Deze zijn gemarkeerd met een verkeersbord. De gehandicaptenparkeerplaatsen in Gouda kunt u vinden via eenoverzichtskaart (https://gis.gouda.nl/viewer/app/internet_gehandicaptenparkeerplaats)overzichtskaart. U kunt algemene gehandicaptenparkeerplaatsen door heel Nederland opzoeken via de kaart van gehandicaptenparkeerplaatsen.nl.
Met een gehandicaptenparkeerkaart mag u maximaal 3 uur parkeren op plaatsen waar een parkeerverbod geldt. Deze plaatsen herkent u aan een gele onderbroken streep of verkeersbord 'Verboden te parkeren'. Gebruik een parkeerschijf om de tijd bij te houden.
In betaalde gebieden is parkeren voor gehandicapten op de algemene gehandicaptenparkeerplaatsen gratis. Dit geldt voor de openbare weg, niet in de parkeergarage.
Kunt u niet goed parkeren in de buurt van uw huis of werk? Dan kunt u in de meeste gemeenten eengehandicaptenparkeerplaats op kenteken (https://www.goudawijzer.nl/is/een-vraag-over/vervoer/parkeren/parkeerplaats)gehandicaptenparkeerplaats op kentekenaanvragen.
Wanneer u gaat verhuizen naar een andere gemeente, blijft uw gehandicaptenparkeerkaart gewoon geldig. Geef uw verhuizing wel door aan de gemeente.
Gehandicaptenparkeerkaart
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.