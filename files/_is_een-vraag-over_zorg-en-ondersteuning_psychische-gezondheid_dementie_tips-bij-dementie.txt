Heeft iemand in uw omgeving dementie? Wellicht helpen deze adviezen u om er zo goed mogelijk mee om te gaan.
Om dingen niet te vergeten, kunt u gebruik maken van een notitieblok, agenda en briefjes. Schrijf alles op wat diegene niet moet vergeten. U kunt ook een memobord ophangen om afspraken en geheugensteuntjes op te schrijven.
In latere stadia van dementie kan het handig zijn om uw woorden te combineren met foto's of plaatjes. Heeft u het over uw zoon, laat dan een foto van uw zoon zien. Dat helpt uw naaste om te begrijpen over wie u het heeft.
Gaat u even weg? Noteer dan op het memobord wanneer u weer terugkomt. Of leg een briefje op een logische plek neer.
Hier kunt u rekening mee houden wanneer u praat met iemand die (beginnende) dementie heeft:
Kijk voor meer tips op de websitesDementie.nl (https://www.dementie.nl/samen-leven-met-dementie/hoe-ondersteun-je-je-naaste/omgaan-met-dementie-wat-je-wel-of-niet-moet-doen)Dementie.nlenAlzheimer Nederland (https://www.alzheimer-nederland.nl/dementie/omgaan-met-dementie)Alzheimer Nederland
Het kan ook helpen om iemand met dementie dingen te laten ruiken of voelen als u het ergens over heeft. Dan begrijpt hij of zij beter wat u bedoelt.
Lukt het uw naaste niet meer om woorden goed te begrijpen? Dan kunt u ook plaatjes gebruiken. Hang deze bijvoorbeeld op het memobord.
Mensen met dementie verliezen gaandeweg hun besef van tijd. '10 uur 's ochtends', 'gisteren', '3 kwartier': het zegt uw naaste op den duur niets meer. Maak tijd daarom concreet, door het te koppelen aan een herkenbare dagelijkse handeling. Bijvoorbeeld: "Het is nu 10 uur: koffietijd!"
Behalve een memobord zijn er nog meer hulpmiddelen die mensen met dementie helpen om zelfstandig te functioneren. Bijvoorbeeld:
DeHulpmiddelenwijzer (https://www.hulpmiddelenwijzer.nl/situatie/dementie)Hulpmiddelenwijzerheeft een overzicht van hulpmiddelen die handig zijn voor mensen met dementie.
Zorg voor een vaste dagindeling. Mensen met dementie ervaren hun omgeving als onoverzichtelijk en onzeker. Een vaste dagindeling geeft houvast. Doe elke dag op dezelfde tijden activiteiten als opstaan, eten en rusten.
U kunt ook een memobord ophangen waarop u de tijden van alle activiteiten noteert. Zoals 8.00 uur opstaan en 10.00 uur koffiedrinken. Dat biedt steun.
Kijk voor een overzicht van hulpmiddelen voor het aanhouden van een vaste dagindeling opHulpmiddelenwijzer.nl (https://www.hulpmiddelenwijzer.nl/activiteit/wonen/uzelf-organiseren#pageType=product)Hulpmiddelenwijzer.nl.
Bent u er niet de hele dag en moet uw partner of ouder op een bepaalde tijd medicijnen innemen? Gebruik dan een wekker en zet die naast het medicijnendoosje. U kunt ook een medicijnalarm gebruiken. Dat is een horloge die een waarschuwing geeft als iemand medicijnen moet innemen. Ook zijn er apps voor de smartphone die iemand hieraan kunnen herinneren.
Gebruikt u een pillendoos met vakken? Dan kunt u zien of uw naaste het medicijn heeft ingenomen. Ook zijn er medicijndozen waarbij er een alarm afgaat als het tijd is om medicijnen in te nemen.
Van al deze hulpmiddelen vindt u voorbeelden op deHulpmiddelenwijzer (https://www.hulpmiddelenwijzer.nl/activiteit/persoonlijke-verzorging/medicijnen-nemen#pageType=product)Hulpmiddelenwijzer. U kunt ook uw apotheek om advies vragen.
Leg voorwerpen altijd op een vaste plaats. Zoals een notitieblok, agenda, sleutels, portemonnee en medicijnen.
Actief blijven is goed voor iemand met dementie. Laat hem of haar zoveel mogelijk zelf doen, ook al gaat het niet helemaal goed of langzaam.
Neem geen taken uit handen, omdat u het zelf sneller of beter kunt. Kijk naar wat iemand met dementie w√©l kan. Dingen die echt moeilijk gaan, kunt u samen doen. Zo voorkomt u dat uw naaste boos wordt omdat iets niet meer lukt.
Iemand met dementie voelt zich vaak onzeker. En sommige mensen met dementie zonderen zich steeds meer af. Maar activiteiten en ontspanning zijn wel belangrijk voor een mens. Stel uw naaste daarom voor om samen iets te gaan doen. Denk aan iets creatiefs, een spelletje, of samen de krant lezen.
Bewegen is ook belangrijk. Bijvoorbeeld een wandeling, dansen of fietsen. Kijk wat uw naaste het prettigst vindt. Houd wel in de gaten of uw naaste het kan volhouden. Het tempo ligt waarschijnlijk ook wat lager dan vroeger.
Misschien kunt u eens gaan kijken bij een inloophuis voor mensen met dementie. Hier worden passende activiteiten georganiseerd. En u kunt er andere mensen ontmoeten.
Voor iemand met dementie is het hier en nu steeds onduidelijker. Het eigen leven en de geschiedenis van diegene verdwijnen uit het geheugen.
Probeer dus zoveel mogelijk aan te sluiten op de belevingswereld van degene met dementie. En bij wat iemand nog wel weet, wil en kan. Zo is het makkelijker om te praten en samen dingen te doen. En het zorgt voor een vertrouwd en veilig gevoel.
Een persoon met dementie verliest gaandeweg het besef van welk gedrag niet netjes of asociaal is. Dat kan soms tot vervelende situaties leiden. U bereikt het meest door begrip te hebben en ongemerkt te helpen. Dit werkt beter dan het gedrag openlijk corrigeren.
Probeer, waar mogelijk, aan te sluiten bij de belevingswereld van degene met dementie. Bedenk wat iemand nog wel weet, wil en kan. Zo is het makkelijker om te praten en samen dingen te doen. En het zorgt voor een vertrouwd en veilig gevoel.
Op de website Samen dementievriendelijk kunt u onlinegratis trainingen volgen over dementie (https://www.samendementievriendelijk.nl/injewerk)gratis trainingen volgen over dementie. U leert hoe u dementie bij iemand kunt herkennen, hoe u contact kunt maken en hoe u mensen met dementie op een goede manier kunt helpen. Er zijn trainingen voor allerlei situaties, bijvoorbeeld in de winkel, bij de thuiszorg, bij de kapper of in de taxi.
Samen dementievriendelijk heeft ook eenlijst met tips (https://www.samendementievriendelijk.nl/omgaan-met-dementie)lijst met tipshoe u goed kunt omgaan met iemand die dementie heeft
Kijk ook op de website vanAlzheimer Midden-Holland (https://www.alzheimer-nederland.nl/regios/midden-holland)Alzheimer Midden-Hollandvoor nieuws en activiteiten voor mensen met dementie en/of hun mantelzorgers.
Een interactieve workshop van circa 2-2,5 uur, waarbij naast...
Een interactieve workshop van circa 2-2,5 uur, over dementie, over...
De afdeling zorgt voor hulp, ondersteuning en voorlichting bij...
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.