Er zijn mogelijkheden om aan het werk te gaan als u een beperking heeft of gedeeltelijk arbeidsongeschikt bent. U vindt hier een aantal tips voor het zoeken van een baan en het solliciteren.
Als u een nieuwe baan zoekt, is uw eigen houding meer van invloed dan uw ziekte of beperking: wees gemotiveerd, toon initiatief, wees eerlijk tegenover uzelf over wat u kunt en wat u niet kunt. Kom voor uzelf op en laat uw sterke kanten zoveel mogelijk zien.
Bedenk van tevoren goed hoeveel uur per week u kunt en wilt werken. Neem niet te veel hooi op uw vork.
Bekijk ook wat de gevolgen zijn voor uw inkomen, als u gaat werken. Als u gedeeltelijk arbeidsongeschikt bent, kunt u een gedeeltelijke uitkering krijgen. Voor meer informatie kunt u contact opnemen met uw contactpersoon bij UWV.
Onbeperkt aan de Slag (https://onbeperktaandeslag.nl/schrijf-je-in-als-werkzoekende/)Onbeperkt aan de Slagis een vacaturewebsite voor mensen met een beperking. U kunt zich inschrijven en uw cv uploaden. Onbeperkt aan de Slag probeert u dan te koppelen aan een werkgever. Onbeperkt aan de Slag is er voor iedereen die graag aan het werk wil, maar door een arbeidsbeperking wel wat hulp kan gebruiken.
Een werkgever mag tijdens de sollicitatie in principe niet vragen naar uw gezondheid en uw ziekteverleden. Maar zijn uw gezondheid en ziekteverleden van direct belang voor het werk dat u gaat doen? Dan bent u wel verplicht om te vertellen wat er met uw gezondheid aan de hand is.
Uw toekomstige werkgever kan wellicht gebruik maken vanspeciale regelingen en financiële voordelen via het UWV (https://www.goudawijzer.nl/is/werk-en-inkomen/kans-op-werk-vergroten/geld-voor-werkgevers)speciale regelingen en financiële voordelen via het UWV. Werkgevers weten niet altijd dat deze regelingen er zijn. Als u zich erin heeft verdiept, kunt u uw toekomstige werkgever misschien op nieuwe ideeën brengen.
Deregelhulp financieel cv (https://regelhulpenvoorbedrijven.nl/financieelcv/)regelhulp financieel cvis hier een handig hulpmiddel voor. U vult een aantal gegevens in en ziet meteen van welke regelingen uw toekomstige werkgever gebruik kan maken. De regelhulp zet deze regelingen automatisch voor u in een brief. Deze brief is uw 'financieel CV' en kunt u bijvoorbeeld meesturen met uw sollicitatie.
Natuurlijk kunt u afwijzingen verwachten. Werkgevers vinden het vaak moeilijk om personeel met een chronische ziekte of beperking aan te nemen. Ook al is dit misschien ontmoedigend, probeer het solliciteren toch vol te houden. Het zal een keer lukken om wel werk te vinden.
Wilt u graag zelfstandig zijn, dan kunt u overwegen om als kleine zelfstandige aan de slag te gaan of om een eigen bedrijf te beginnen.
Vanuit UWV kunt u gebruik maken van startersregelingen. U kunt daneen bedrijf beginnen (https://www.goudawijzer.nl/is/werk-en-inkomen/eigen-bedrijf/starten-met-ziekte-of-beperking)een bedrijf beginnenmet behoud van uitkering. Ook kunt u ondersteuning krijgen van een re-integratiecoach van UWV.
Lukt het niet om een baan te vinden, dan kunt u misschien kiezen voorvrijwilligerswerk (https://www.goudawijzer.nl/is/een-vraag-over/vrijwilligerswerk)vrijwilligerswerk. Dat kunt u tijdelijk doen, totdat u wel een baan vindt. Of naast uw baan, als u niet volledig werkt.
Het kan zijn dat het doen van vrijwilligerswerk gevolgen heeft voor de hoogte van uw uitkering. Op de website vanUWV (https://www.uwv.nl/nl/vrijwilligerswerk)UWVen bij uwgemeente (https://www.goudawijzer.nl/is/werk-en-inkomen/vrijwilligerswerk-en-uitkering)gemeentevindt u hier meer informatie over.
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.