Wilt u een opleiding doen om beter te worden in uw werk, informeer dan of uw werkgever dit betaalt. Soms vergoedt de gemeente of UWV een opleiding als u een uitkering heeft. U kunt kijken of er nog andere leningen, beurzen of subsidies zijn, zodat u een opleiding of cursus niet helemaal zelf hoeft te betalen.
Als u werk heeft, kunt u uw werkgever vragen om de cursus of opleiding te betalen. Kijk eens in uw contract of de collectieve arbeidsovereenkomst (cao) waarin de gezamenlijke afspraken over het werk staan. Hier staat vaak iets in over een opleidingsbudget of ontwikkelingsbeleid. Staat er niets op papier, vraag het dan na bij uw leidinggevende. Weet u niet of u onder een collectieve arbeidsovereenkomst valt? Doe dan de cao-check op dewebsite van Rechtwijzer.nl (https://rechtwijzer.magontslag.nl/home/index/81)website van Rechtwijzer.nl.
Is een opleiding noodzakelijk voor u om uw werk goed uit te voeren? Of zelfs verplicht, omdat het in de wet of de collectieve arbeidsovereenkomst staat? Dan moet uw werkgever deze opleiding betalen. U mag de opleiding onder werktijd volgen. U leest er meer over opRechtwijzer.nl (https://rechtwijzer.nl/werk/rechten-plichten/mag-werkgever-verplichten-cursus/)Rechtwijzer.nl.
Als u een uitkering heeft, kan het zijn dat de gemeente of UWV wil meebetalen aan een opleiding, cursus of training. Uw contactpersoon van de gemeente of UWV kan met u meedenken wat voor cursus geschikt is.
Iedere Nederlander jonger dan 30 heeft recht op studiefinanciering voor het volgen van een opleiding aan het mbo, hbo of de universiteit. Meer informatie over studiefinanciering vindt u op dewebsite van de Dienst Uitvoering Onderwijs (DUO) (https://www.duo.nl/particulier/geld-voor-school-en-studie/)website van de Dienst Uitvoering Onderwijs (DUO).
Wanneer u geen recht heeft op studiefinanciering, kunt u misschien geld lenen om een opleiding mee te betalen. U moet dan wel jonger zijn dan 56 jaar. Dit heetLevenlanglerenkrediet (https://www.duo.nl/particulier/levenlanglerenkrediet/)Levenlanglerenkrediet. U regelt het via DUO.
Soms geeft een gemeente, provincie, stichting of fonds ook subsidie om u te helpen uw opleiding te betalen. OpLeeroverzicht.nl (https://www.leeroverzicht.nl/geld/zoeken)Leeroverzicht.nlkunt u zoeken op meer dan 300 financiële regelingen. U kiest eerst uw situatie. Daarna kunt u verder filteren op ‘postcode’ en ‘sector’ om in het grote aanbod een subsidie te vinden die bij u past.
Wanneer u een opleiding doet of een traject naar werk volgt, kunt u in aanmerking komen voorkinderopvangtoeslag (https://www.goudawijzer.nl/is/werk-en-inkomen/re-integratie/kinderopvang-bij-re-integratie)kinderopvangtoeslag.U vraagt kinderopvangtoeslag aan bij deBelastingdienst (https://www.belastingdienst.nl/wps/wcm/connect/nl/kinderopvangtoeslag/kinderopvangtoeslag)Belastingdienst.
Komt u er niet uit?
0182 588 444 (tel:0182588444)0182 588 444info@rmtmiddenholland.nl (mailto:info@rmtmiddenholland.nl)info@rmtmiddenholland.nlrmtmiddenholland.nl (https://rmtmiddenholland.nl/)rmtmiddenholland.nlBurgemeester Jamesplein 12803PG Gouda
088 3680 368 (tel:0883680368)088 3680 368fnv.nl (https://www.fnv.nl/service-contact/in-jouw-regio/gouda)fnv.nlBlekerssingel 242806AB Gouda
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.