Bijna iedereen heeft weleens problemen met vrijen. Seksuele problemen zijn gelukkig vaak op te lossen. Soms kunnen wat tips of een fijn en eerlijk gesprek met uw partner al helpen. Blijven de problemen? Zoek hulp bij de huisarts of seksuoloog.
Geen zin in seks komt vaak voor. Meestal is het tijdelijk. Het kan allerlei oorzaken hebben. Het kan zijn dat de seks saai en voorspelbaar is geworden. Of dat een drukke baan of een druk gezin alle energie in beslag neemt. Wilt u er wat aan doen? Ga dan op zoek naar de oorzaken. U leest er meer over op de websiteseksualiteit.nl (https://seksualiteit.nl/onderwerpen/seksuele-problemen/geen-zin-in-seks/)seksualiteit.nl.
Mannen kunnen last krijgen van erectieproblemen. Erectieproblemen kunnen veroorzaakt worden door lichamelijke problemen, ouder worden, maar ook door psychische problemen zoals depressie, angst of onzekerheid. Veel mannen hebben weleens moeite om een erectie te krijgen. Veroordeel uzelf dus niet en probeer uzelf geen druk op te leggen. Dat is natuurlijk makkelijker gezegd dan gedaan. Ga dus op tijd naar de huisarts als de problemen niet overgaan.
De ene persoon komt sneller klaar dan de andere. Sommige mensen kunnen het gevoel hebben dat ze te snel klaarkomen en geen controle hebben over hun orgasme. Anderen mensen lukt het niet of alleen met grote moeite om klaar te komen. De problemen kunnen een lichamelijke oorzaak hebben, zoals ziekte of bepaald medicijngebruik. Maar vaak is er (ook) een psychische oorzaak, zoals angst, stress of onrealistische verwachtingen over hoe seks zou moeten zijn.
U kunt proberen om het wel of niet (snel) klaarkomen minder belangrijk te maken en u te richten op de andere fijne kanten van seks. Meer tips en oefeningen over omgaan met orgasmeproblemen vindt u op de websiteseksualiteit.nl (https://seksualiteit.nl/onderwerpen/seksuele-problemen/problemen-met-klaarkomen/)seksualiteit.nl.
Pijn bij het vrijen komt vooral bij vrouwen voor, maar soms ook bij mannen. Meestal gaat het om pijn bij de geslachtsgemeenschap. Neem de pijnklachten serieus. Ga niet door met gemeenschap als het pijn doet. Probeer andere manieren van vrijen uit die geen pijn doen. Dat kan voor de nodige ontspanning zorgen en u en uw partner helpen om weer plezier te beleven aan seks. OpThuisarts.nl (https://www.thuisarts.nl/seks/elkaar-strelen-en-masseren-niet-penis-vagina-anus-en-borsten)Thuisarts.nlstaat een oefening die hierbij kan helpen.
Ga tegelijkertijd wel op zoek naar de precieze oorzaak van de pijn en naar mogelijke oplossingen. Praat dus met elkaar over de klachten. En ga naar de huisarts of seksuoloog als de klachten niet overgaan. Meer over pijn bij vrijen vindt u opseksualiteit.nl (https://seksualiteit.nl/onderwerpen/seksuele-problemen/pijn-bij-seks/)seksualiteit.nl.
De beleving van uw seksualiteit verandert met het ouder worden. In een relatie raakt u goed op elkaar ingespeeld, maar sommige dingen worden wel lastiger. U bent eerder moe, uw lichaam verandert en u heeft sneller last van lichamelijke ongemakken. Bij vrouwen kan de overgang tot lichamelijke en psychische problemen leiden die het vrijen soms moeilijker maken. U leest er meer over opSeksualiteit.nl (https://seksualiteit.nl/onderwerpen/seksuele-levensloop/ouder-worden/)Seksualiteit.nl.
Voor mensen met een beperking of chronische ziekte is het vinden van een partner soms een probleem. En als u een partner heeft, kunt u zich belemmerd voelen bij het vrijen. U kunt seksualiteit anders gaan beleven. Bijvoorbeeld als gevolg van pijn, vermoeidheid, incontinentie of verlamming.
Belangrijk is om hierover te blijven praten. U zult samen moeten uitvinden wat er wel en niet mogelijk is. Bespreek uw verwachtingen met elkaar en kijk wat u hiermee kunt doen. Misschien kunt met wat aanpassingen een nieuwe balans vinden. U leest er meer over opseksualiteit.nl (https://seksualiteit.nl/onderwerpen/ziekten-en-beperking/)seksualiteit.nl.
U kunt ook informatie vragen bij eenpatiëntenvereniging (https://www.goudawijzer.nl/is/organisaties?x=713)patiëntenvereniging, uw huisarts of een seksuoloog.
Een hulpmiddel kan misschien ook uitkomst bieden. U kunt eens kijken op deHulpmiddelenwijzer (https://www.hulpmiddelenwijzer.nl/activiteit/ontspanning/intiem-zijn#pageType=product)Hulpmiddelenwijzer.
Bespreek uw seksuele problemen met uw partner. Het kan al veel helpen om irritaties en onzekerheden uit te spreken. En om aan te geven wat u fijn en juist niet fijn vindt in bed.
Misschien vindt u het moeilijk om met uw partner te praten over seks. Toch is het verstandig dat wel te doen. Opseksualiteit.nl (https://seksualiteit.nl/tips-tools/?type=oefening)seksualiteit.nlstaan tips en oefeningen om samen op een ontspannen manier te leren praten over seks en relaties.
Wilt u hulp bij uw problemen, dan kunt u naar de huisarts gaan. De huisarts kijkt niet raar op van seksuele problemen. Opseksualiteit.nl (https://seksualiteit.nl/tips-tools/naar-de-huisarts/)seksualiteit.nlvindt u tips hoe u dit gesprek aan kunt gaan en hoe u zich kunt voorbereiden.
Wanneer het probleem dieper ligt, kan uw huisarts u doorverwijzen naar een (seks)therapeut of een seksuoloog. Op dewebsite van de Nederlandse wetenschappelijke vereniging voor seksuologie (https://www.nvvs.info/info-links/veelgestelde-vragen)website van de Nederlandse wetenschappelijke vereniging voor seksuologie(NVVS) kunt u meer lezen over de meest voorkomende seksuele problemen en over de adviezen van de seksuoloog.
0182 580 344 (tel:0182580344)0182 580 344info@therapeuticumcalendula.nl (mailto:info@therapeuticumcalendula.nl)info@therapeuticumcalendula.nlcalendula-gouda.nl (https://calendula-gouda.nl/)calendula-gouda.nlKrugerlaan 792806EC Gouda
0182 570 989 (tel:0182570989)0182 570 989info@rlugtenarts.nl (mailto:info@rlugtenarts.nl)info@rlugtenarts.nlJac.P. Thijsselaan 192803RS Gouda
0182 322 488 (tel:0182322488)0182 322 488huisartsenpost@hapmh.nl (mailto:huisartsenpost@hapmh.nl)huisartsenpost@hapmh.nlhapmh.nl (https://www.hapmh.nl)hapmh.nlBleulandweg 102803HH Gouda
0900 432 7823 (tel:09004327823)0900 432 7823info@stichtingheartbeat.nl (mailto:info@stichtingheartbeat.nl)info@stichtingheartbeat.nlstichtingheartbeat.nl (https://stichtingheartbeat.nl/)stichtingheartbeat.nl
020 6160 160 (tel:0206160160)020 6160 160info@hivvereniging.nl (mailto:info@hivvereniging.nl)info@hivvereniging.nlhivvereniging.nl (https://www.hivvereniging.nl)hivvereniging.nlEerste Helmersstraat 17A31054CX Amsterdam
070 3155 555 (tel:0703155555)070 3155 555info@hartstichting.nl (mailto:info@hartstichting.nl)info@hartstichting.nlhartstichting.nl (https://www.hartstichting.nl/)hartstichting.nlPrinses Catharina-Amaliastraat 102496XD 's-Gravenhage
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.