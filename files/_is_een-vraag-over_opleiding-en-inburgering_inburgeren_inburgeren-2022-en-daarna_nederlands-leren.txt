In uwPlan Inburgering en Participatie (https://www.goudawijzer.nl/is/een-vraag-over/opleiding-en-inburgering/inburgeren/inburgeren-2022-en-daarna/hulp-van-de-gemeente)Plan Inburgering en Participatie(PIP) staat welke leerroute voor u geschikt is. Zo weet u hoe u Nederlands gaat leren.
Er zijn 3 leerroutes. De gemeente kiest een leerroute voor u.
In de B1-route leert u de Nederlandse taal op B1-niveau. B1-niveau is eenvoudig Nederlands in begrijpelijke taal. Het is belangrijk dat u de taal begrijpt op dit niveau. Het is een voorwaarde bij betaald werk of vrijwilligerswerk. Door de B1-route te volgen kunt u zonder hulp van anderen leven in Nederland.
Aan het eind van de B1-route doet u examen. U doet aparte examens voor lezen, schrijven, spreken en luisteren.
Wilt u graag in Nederland een beroep leren of studeren aan de universiteit? Dan kunt u de onderwijsroute volgen. U leert dan snel goed Nederlands (B1-niveau). Maar u krijgt ook andere lessen. Bijvoorbeeld rekenles en Engels. En informatie over het kiezen van een beroep. Zo kunt u na de onderwijsroute verder leren aan een beroepsschool of universiteit.
Aan het eind van de onderwijsroute doet u examen. Dit is eenStaatsexamen Nt2 (https://www.staatsexamensnt2.nl/)Staatsexamen Nt2.
Misschien zijn de B1-route en onderwijsroute te moeilijk voor u. Dan doet u de zelfredzaamheidsroute (Z-route).
U leert zo goed mogelijk Nederlands. De gemeente kijkt goed naar wat bij u past. Zo kunt u straks veel dingen in Nederland zelf doen, of met een beetje hulp. Bijvoorbeeld naar de dokter, met de juf van uw kind praten of meedoen aan een activiteit in uw buurt.
Aan het eind van de Z-route heeft u een gesprek met de gemeente. De gemeente kijkt dan of u alle onderdelen van uw inburgeringsplan (PIP) heeft gedaan.
U krijgt in uw leerroute ook les over Nederland. Dit heet Kennis van de Nederlandse Maatschappij (KNM). U leert hoe Nederlanders leven, wonen en werken. Hoe dingen hier geregeld zijn, bijvoorbeeld het onderwijs en het openbaar vervoer.
U doet voor KNM een apart examen. Mensen die de Zelfredzaamheidsroute volgen, doen geen examen. Zij volgen wel lessen KNM.
De consulent Inburgering zet ook in het PIP bij welke school u lessen gaat volgen. Bent u een asielstatushouder? Dan zoekt de gemeente een school voor u uit. De gemeente betaalt ook de lessen.
Bent u geen asielstatushouder, dan geeft de gemeente u wel een advies voor een school. Maar u kunt ook zelf een andere school uitkiezen. U moet de lessen ook zelf betalen.
Meer over inburgering betalen (https://www.goudawijzer.nl/is/een-vraag-over/opleiding-en-inburgering/inburgeren/inburgeren-2022-en-daarna/inburgering-betalen)Meer over inburgering betalen
U kunt een inburgerschool vinden viaZoekinburgerschool.nl (https://www.zoekinburgerschool.nl/)Zoekinburgerschool.nl. Ook kunt op deze website kijken naarinburgeringscursussen (https://www.goudawijzer.nl/is/producten?x=581)inburgeringscursussenen opleidingsinstituten.
Wilt u snel Nederlands leren? Dan is het goed om veel te oefenen.
Meer over Nederlands oefenen voor inburgering (https://www.goudawijzer.nl/is/een-vraag-over/opleiding-en-inburgering/inburgeren/inburgeren-2022-en-daarna/nederlands-oefenen)Meer over Nederlands oefenen voor inburgering
Neem bij vragen altijd contact op met uw consulent Inburgering.
Heeft u geen consulent Inburgering of heeft u geen contactgegevens van uw consulent Inburgering, dan kunt ucontact opnemen (https://www.goudawijzer.nl/is/footer/contact-opnemen)contact opnemenmet de gemeente als u vragen heeft.
Taallessen - Inburgering - KNM - PVT 
 lezen, luisteren,...
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.