In de beweegrichtlijnen van de Gezondheidsraad staat hoeveel iedereen minimaal aan beweging zou moeten doen om gezond en fit te blijven.
De richtlijn is om 150 minuten (2,5 uur) per week matig intensief te bewegen. Doe dit verspreid over meerdere dagen. Matig intensief bewegen is beweging waarbij de hartslag en ademhaling versnellen. Bijvoorbeeld wandelen, fietsen, trampolinespringen of paardrijden. Doe ook minstens 2 keer in de week activiteiten die goed zijn voor uw spieren en botten (zie de uitleg hieronder).
Bewegen is goed, meer bewegen is beter. Alles wat u extra doet, is goed voor uw gezondheid. Bijvoorbeeld langer bewegen of intensiever bewegen. Intensief bewegen is bijvoorbeeld hardlopen, voetballen of wielrennen.
Zorg dat u op een dag niet te veel stilzit. Te veel stilzitten is niet gezond. Sta elk half uur even op en zorg dat u wat beweging krijgt.
Het advies is om ook activiteiten en oefeningen te doen die de spieren en botten sterker maken. Bijvoorbeeld krachttraining met gewichten, maar ook springen, traplopen, dansen, hardlopen, zwemmen en fietsen (op een niet-elektrische fiets) vallen hieronder. Kijk voor meer uitleg op dewebsite van Alles over Sport (https://www.allesoversport.nl/thema/gezonde-leefstijl/zo-doe-je-spier-en-botversterkende-activiteiten/)website van Alles over Sport.
Op hetYoutube-kanaal (https://youtu.be/PYMFKkGFuvw)Youtube-kanaalvan Allesoversport.nl vindt u filmpjes van oefeningen die goed zijn voor conditie, botten en spieren.
De beweegrichtlijnen voor ouderen zijn voor een groot deel hetzelfde als voor volwassenen, maar voor ouderen wordt het ook aangeraden om aan balansoefeningen te doen. Bijvoorbeeld op één been staan, iets oprapen van de grond; of een sport zoals yoga, ballet of tai chi.
Voor simpele oefeningen die u tussendoor thuis kunt doen, kunt u kijken naar defilmpjes Hup, in de benen op Youtube (https://youtu.be/wP2XAPH7gzc?feature=shared)filmpjes Hup, in de benen op Youtube.
Wilt u meer gaan bewegen? Kijk dan bij debeweegtips (https://www.goudawijzer.nl/is/een-vraag-over/gezond-blijven/beweging-en-sport/beweegtips)beweegtipswat u kunt gaan doen. Het kan ook makkelijker en leuk zijn omsamen met iemand (https://www.goudawijzer.nl/is/een-vraag-over/gezond-blijven/beweging-en-sport/samen-bewegen)samen met iemandte gaan sporten.
Heeft u een beperking, dan zijn er ook mogelijkheden omaangepast te gaan sporten (https://www.goudawijzer.nl/is/een-vraag-over/gezond-blijven/beweging-en-sport/sport-met-een-beperking)aangepast te gaan sporten.
Kinderen hebben meer beweging nodig dan volwassenen: elke dag minstens 1 uur matig intensief bewegen en 3 keer per week activiteiten die goed zijn voor spieren en botten. Ook voor kinderen geldt: bewegen is goed, meer bewegen is beter. En: lang stilzitten is niet goed.
Wilt u er snel achter komen of u genoeg beweegt volgens de beweegrichtlijnen? Doe deBeweegrichtlijnentest (https://beweegrichtlijnentest.nl/)Beweegrichtlijnentest! U kunt de test ook invullen voor uw kind (vanaf 4 jaar).
Voor kinderen onder de 4 jaar zijn er geen officiële beweegrichtlijnen van de Gezondheidsraad. Er zijn wel beweegadviezen van de Wereldgezondheidsorganisatie (WHO):
En voor alle kinderen jonger dan 4 geldt: bewegen is goed, meer bewegen is beter! En lang stilzitten is niet goed.
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.