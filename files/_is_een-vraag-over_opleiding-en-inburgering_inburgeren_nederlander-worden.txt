Als u bent ingeburgerd, kunt u misschien de Nederlandse nationaliteit aanvragen en zo Nederlander worden. U krijgt dan een Nederlands paspoort en u mag stemmen bij Nederlandse verkiezingen.
Er zijn 2 manieren waarop u de Nederlandse nationaliteit kunt aanvragen: door optie en door naturalisatie. Nederlander worden door optie is meestal sneller en goedkoper dan door naturalisatie. Voor optie gelden andere voorwaarden dan voor naturalisatie.
Nederlander worden door optie is meestal sneller en goedkoper dan naturalisatie. Op de website van de Immigratie- en Naturalisatiedienst vindt u een lijst metvoorwaarden voor optie (https://ind.nl/nl/nederlanderschap/nederlander-worden-door-optie#voorwaarden)voorwaarden voor optie. Als u aan deze voorwaarden voldoet, dan kunt u optie aanvragen.
U kunt optie aanvragen bij de gemeente. U legt een verklaring af dat u Nederlander wilt worden. Dit heet de optieverklaring. De burgemeester beslist of u de Nederlandse nationaliteit krijgt.
Mensen die niet aan de voorwaarden voor de optieprocedure voldoen, kunnen misschien wel Nederlander worden door naturalisatie. U moet dan aanalle voorwaarden (https://ind.nl/nl/nederlanderschap/nederlander-worden-door-naturalisatie#voorwaarden-)alle voorwaardenvoldoen. U moet bijvoorbeeld een verblijfsvergunning hebben, het inburgeringsexamen halen en minstens 5 jaar in Nederland wonen.
Nederlander worden via naturalisatie duurt meestal 1 jaar of langer. Ook naturalisatie vraagt u aan bij de gemeente, maar uiteindelijk beslist de Immigratie- en Naturalisatiedienst hierover. Nadat u naturalisatie heeft aangevraagd, moet de Immigratie- en Naturalisatiedienst binnen 1 jaar een beslissing nemen over uw aanvraag.
Wilt u een aanvraag doen, dan kunt u kijken op de website van degemeente Gouda (https://www.gouda.nl/direct-regelen/leven-en-wonen/belangrijke-momenten/nederlander-worden)gemeente Gouda.
Als uw aanvraag om Nederlander te worden door optie of door naturalisatie is goedgekeurd, dan nodigt de gemeente u uit voor een naturalisatieceremonie. De naturalisatieceremonie is een feestelijke bijeenkomst. Deelname is verplicht om Nederlander te worden.
De gemeente organiseert minstens één keer per jaar een naturalisatieceremonie. De ceremonie vindt meestal plaats rond de nationale naturalisatiedag op 15 december.
088 0430 430 (tel:0880430430)088 0430 430ind.nl (https://ind.nl/nl)ind.nlRijnstraat 82515XP s-Gravenhage
Nederlander worden
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.