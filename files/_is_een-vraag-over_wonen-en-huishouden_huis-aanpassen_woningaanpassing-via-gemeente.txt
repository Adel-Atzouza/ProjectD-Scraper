Woningaanpassingen kunnen u misschien helpen om veilig gebruik te blijven maken van uw woning. Als u dit niet zelf kunt regelen, dan kunt u een melding van uw hulpvraag doen bijde gemeente (https://www.gouda.nl/direct-regelen/zorg-en-hulp)de gemeentevan de gemeente Gouda.
Wanneer de gemeente een woningaanpassing voor u regelt of vergoedt, dan heet dit ook wel een 'woonvoorziening'.
Doet u een melding bij de gemeente voor ondersteuning uit de Wmo, dan krijgt u een uitnodiging voor een gesprek. Dit wordt ook wel het keukentafelgesprek genoemd.
Tijdens het gesprek bespreekt u samen met de Wmo-consulent uw situatie. de Wmo-consulent gaat na wat er mogelijk is. En bekijkt of u voldoet aan de voorwaarden voor een aanpassing aan uw woning. U krijgt uiteindelijk te horen of uw verzoek is goedgekeurd.
Om u goed voor te bereiden op dit gesprek, kunt u dezetips (https://www.goudawijzer.nl/is/een-vraag-over/zorg-en-ondersteuning/zorg-aanvragen/keukentafelgesprek/tips-voor-het-keukentafelgesprek)tipslezen.
De gemeente vergoedt alleen de goedkoopste mogelijkheden. Soms mag u een duurdere aanpassing kiezen, als u daarvoor zelf bijbetaalt.
Sommige woonvoorzieningen krijgt u in bruikleen.
Voor aanpassingen in uw vakantiewoning of caravan krijgt u geen vergoeding vanuit de Wmo.
Aanpassingen die u ook tegen een redelijke prijs bij een bouwmarkt kunt kopen, worden vaak niet vergoed door de gemeente. Denk aan wandbeugels, een verhoogd toilet of een hendelmengkraan. Vraag bij de gemeente na welke aanpassingen vergoed worden.
Heeft u tijdelijk (minder dan 6 maanden) een woonvoorziening nodig? Dan kunt u die lenen bij dethuiszorgwinkel (https://www.goudawijzer.nl/is/organisaties?x=1246)thuiszorgwinkel. Denk aan voorzieningen zoals een douchestoel, toiletstoel of toiletverhoger.
Voor woningaanpassingen moet u een eigen bijdrage betalen. U betaalt deeigen bijdrage (https://www.goudawijzer.nl/is/een-vraag-over/zorg-en-ondersteuning/zorg-aanvragen/eigen-bijdrage)eigen bijdrageaan het Centraal Administratiekantoor (CAK). Is de aanpassing voor een kind onder de 18? Dan kan de gemeente een eigen bijdrage vragen aan de ouders.
Voor mensen met een indicatie voorWlz-zorg (https://www.goudawijzer.nl/is/een-vraag-over/zorg-en-ondersteuning/zorg-aanvragen/zorgwetten/wlz-zorg)Wlz-zorggeldt geen eigen bijdrage voor woningaanpassingen.
Wilt u uw huis aanpassen met technische hulpmiddelen? Bijvoorbeeld een systeem om op afstand de deur te openen of het licht aan te doen, of een alarmknop? Bekijk dan eerst of u dit via de zorgverzekering kunt regelen. De zorgverzekering vergoedt dit soort oplossingen bij medische redenen. Lees er meer over in het artikel over uwhuis automatiseren (https://www.goudawijzer.nl/is/een-vraag-over/wonen-en-huishouden/huis-aanpassen/huis-automatiseren)huis automatiseren.
De gemeente kan dit soort oplossingen in uitzonderlijke gevallen vergoeden vanuit deWet maatschappelijke ondersteuning (https://www.goudawijzer.nl/is/een-vraag-over/zorg-en-ondersteuning/wmo/wmo)Wet maatschappelijke ondersteuning.
Zijn woningaanpassingen niet mogelijk of te duur? Dan kunt u overwegen om te verhuizen naar een woning die al aangepast is. De gemeente kan u op deze mogelijkheid wijzen, als verhuizen een goedkopere oplossing is dan het aanpassen van uw huis.
Als u vanwege een beperking naar een aangepaste woning moet verhuizen, dan komt u mogelijk in aanmerking voor een verhuiskostenvergoeding. Hangt uw verhuizing alleen samen met een bepaalde levensfase, bijvoorbeeld ouderdom? Dan wordt dit vaak als een gebruikelijke verhuizing beschouwd en is er meestal geen vergoeding beschikbaar.
Met de gemeente kunt u bespreken of u in aanmerking komt voor een verhuiskostenvergoeding. Neem hiervoor ruim voor de verhuizing contact op metde gemeente (https://www.gouda.nl/direct-regelen/zorg-en-hulp)de gemeente.
Woont u in een huurhuis? Ook dan mag u woningaanpassingen (laten) aanbrengen. U heeft voor de aanvraag geen toestemming nodig van de verhuurder, bijvoorbeeld de woningcorporatie.
De verhuurder mag wel meepraten over de aanpassingen. U kunt de aanpassing zelf uitvoeren, of dit door de gemeente laten doen. U hoeft de aanpassing niet te verwijderen als u verhuist.
Woont u in een aangepast huurhuis? Dan zijn er misschien extra mogelijkheden:
Op de website van de Belastingdienst vindt u meer informatie overhuurtoeslag bij een aangepaste woning (https://www.belastingdienst.nl/wps/wcm/connect/bldcontentnl/belastingdienst/prive/toeslagen/huurtoeslag/huur-en-servicekosten/gehandicapt-en-aangepaste-woning/)huurtoeslag bij een aangepaste woning.
Doe op tijd een melding bij de gemeente, als u denkt dat u een woningaanpassing nodig heeft. Er gaat tijd overheen voordat u weet of u de aanpassing krijgt.
Als u een aanpassing alvast zelf koopt of laat aanbrengen, krijgt u achteraf geen vergoeding van de gemeente.
(Stoel)traplift
U wilt de bestaande deuren in uw woning vervangen door automatische...
Chameo automatiseert uw bestaande bergingsdeur middels een...
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.