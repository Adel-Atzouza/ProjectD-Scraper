Is iemand direct in gevaar, bel dan 112. In andere gevallen kunt u contact opnemen met de politie of Veilig Thuis.
Bent u in direct gevaar? Of is iemand in uw omgeving dat? Bel dan alarmnummer 112. Dit alarmnummer is alleen voor spoedgevallen.
Misschien is de situatie niet spoedeisend, maar wilt u wel snel hulp. U bent bijvoorbeeld slachtoffer of getuige geweest van geweld, maar er is geen directe dreiging meer. Dan kunt u de politie bellen op 0900 8844. Op basis van uw verhaal krijgt u hulp en advies. De politie komt bijvoorbeeld langs, of nodigt u uit om aangifte te komen doen. Of u wordt doorverwezen naar andere hulp.
Meldpunt Veilig Thuis is 24 uur per dag bereikbaar voor slachtoffers en getuigen van huiselijk geweld. Voor hulp en advies kunt u dit meldpunt bellen op telefoonnummer 0800-2000 (gratis). Anoniem blijven is mogelijk.
Er is bij huiselijk of seksueel geweld niet altijd sprake van een levensbedreigende situatie, maar het leed is vaak groot en de gevolgen voor slachtoffers en omgeving kunnen ernstig zijn. Dus hoe eerder uVeilig Thuis (https://veiligthuis.nl/)Veilig Thuisbelt, hoe beter. U krijgt een hulpverlener aan de lijn die naar u luistert en advies geeft over de stappen die u kunt nemen. De hulpverlener kan ook helpen bij het organiseren van verdere professionele hulp.
Veilig Thuis is ook bereikbaar als het gaat omkindermishandeling (https://www.goudawijzer.nl/is/een-vraag-over/opvoeding/kindermishandeling)kindermishandeling.
Veilig Thuis is er niet alleen voor slachtoffers en getuigen. Ook als u het vermoeden heeft dat iemand anders slachtoffer is van geweld of misbruik, kunt u bellen met Veilig Thuis.
Kwintes begeleidt inwoners die te maken hebben met huiselijk geweld.
Soms is het thuis zo onveilig dat er direct behoefte is aan een schuiladres. Kwintes heeft hiervoor opvang in Gouda. Bel 0615942083 voor opvang en begeleiding bij huiselijk geweld in Gouda.Meer informatie vindt u hier. (https://www.kwintes.nl/opvang/vrouwenopvang/)Meer informatie vindt u hier.
0800 2000 (tel:08002000)0800 2000info@veiligthuishm.nl (mailto:info@veiligthuishm.nl)info@veiligthuishm.nlveiligthuishollandsmidden.nl (http://www.veiligthuishollandsmidden.nl)veiligthuishollandsmidden.nlThorbeckelaan 52805CA Gouda
0800 2000 (tel:08002000)0800 2000info@veiligthuishm.nl (mailto:info@veiligthuishm.nl)info@veiligthuishm.nlveiligthuishollandsmidden.nl (https://veiligthuishollandsmidden.nl/)veiligthuishollandsmidden.nlParmentierweg 492316ZV Leiden
0900 8844 (tel:09008844)0900 8844politie.nl (https://www.politie.nl/mijn-buurt/politiebureaus/06/politiebureau-gouda.html)politie.nlNieuwe Gouwe Oost Zijde 22801SB Gouda
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.