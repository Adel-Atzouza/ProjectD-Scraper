Als u een lichamelijke beperking heeft, kunt u hulp krijgen van het vliegveldpersoneel of vliegtuigpersoneel. Deze hulp vraagt u aan bij de vliegtuigmaatschappij of het reisbureau.
Wanneer u een vliegreis boekt, kunt u van tevoren aangeven wat voor hulp u nodig heeft. Zo kunt u op het vliegveld assistentie krijgen. De assistent kan u helpen vanaf het moment dat u aankomt op het vliegveld. U kunt bijvoorbeeld hulp krijgen bij het inchecken, of bij het aan boord gaan van het vliegtuig. Assistentie kunt u aanvragen via uw vliegtuigmaatschappij of reisbureau.
Binnen Europa is afgesproken dat u niets extra betaalt voor deze hulp en voorzieningen.
U kunt op de website van uw vliegmaatschappij of van het vliegveld kijken voor meer informatie over vliegen met een beperking. U kunt ook bij uw reisbureau vragen wat er mogelijk is.
Het is verstandig om ruim van tevoren aan uw vliegmaatschappij of reisorganisatie te laten weten dat u assistentie nodig heeft. Controleer bij het vliegveld hoe lang van tevoren u dit uiterlijk moet doorgeven. Vaak geldt een termijn van 48 uur voor vertrek.
U mag gratis 2 mobiliteitshulpmiddelen meenemen in het vliegtuig, bijvoorbeeld een rolstoel. Meld dit ook op tijd bij uw vliegmaatschappij.
U kunt eventueel kort voor vertrek nog bellen om zeker te weten of alles goed geregeld is.
Ga bij het reisbureau, de vliegmaatschappij of het vliegveld na hoe lang van tevoren u moet inchecken op de luchthaven. Tel daar minimaal nog een uur bij op, als u minder mobiel bent. Heeft u een zware elektrische rolstoel of een scootmobiel, dan is het verstandig om er nog meer extra tijd voor te nemen.
Misschien kunt u samen vliegen met iemand die geen lichamelijke beperking heeft, zodat diegene u kan helpen. Dit kan praktisch zijn als u niet zelfstandig naar het toilet kan.
In sommige gevallen kan de vliegmaatschappij u verplichten om een begeleider mee te nemen. Dit geldt waarschijnlijk als u niet zelfstandig:
Vraag bij uw vliegmaatschappij of reisbureau na wat de voorwaarden precies zijn. U kunt daar ook uw begeleider aanmelden.
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.