Voor het oplossen van problemen kunt u hulp vragen aan anderen. Dat lijkt soms misschien moeilijk. Maar veel mensen ervaren dat wanneer je om hulp vraagt, bijna iedereen ja zegt. Vindt u dit moeilijk? Lees dan deze tips.
Er zijn genoeg mensen die graag iets voor een ander doen. Ook al bieden zij dat niet altijd uit zichzelf aan. Misschien zijn er bekenden die erover hebben nagedacht u hulp aan te bieden. Uw vraag helpt hen over de drempel.
U zou bijvoorbeeld hulp kunnen vragen aan uw buren, kennissen, vrienden en familie. Het kan ook zijn dat zij weer iemand kennen, die u kan helpen.
Kent u iemand die u om hulp wilt vragen? Nodig hem of haar dan uit bij u thuis. Denk van tevoren al na waar u graag hulp bij wilt.
U kunt tijdens het bezoek vertellen welke dingen u steeds meer moeite kosten. Misschien wil uw kennis of familielid u daarbij helpen.
Krijgt u hulp van iemand, dan kunt uaf en toe ook iets voor een ander doen (https://www.goudawijzer.nl/is/een-vraag-over/vrijwilligerswerk/zelf-aan-de-slag/af-en-toe-helpen)af en toe ook iets voor een ander doen. Bijvoorbeeld op de kat van de buren passen, een neefje helpen met huiswerk, of een taart voor iemand bakken. Iets terug doen hoeft niet, maar het is wel vriendelijk.
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.