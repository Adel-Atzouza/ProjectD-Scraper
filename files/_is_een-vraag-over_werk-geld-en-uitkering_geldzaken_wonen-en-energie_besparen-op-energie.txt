De energierekening is voor veel mensen nog steeds hoog. En de energieprijzen zullen de komende tijd waarschijnlijk onzeker blijven. U kunt zelf maatregelen nemen om te besparen op energie. Misschien heeft u iets aan de tips op deze pagina.
Het kan gunstig zijn om de prijzen van uw energiebedrijf eens te vergelijken met prijzen van andere energiebedrijven. Misschien bent u bij een ander bedrijf goedkoper uit. Of kunt u beter een ander contract nemen.
Op dit moment kan het door de snel veranderende energieprijzen lastig zijn om dit goed te beoordelen. Er is veel om op te letten tijdens het vergelijken. Goede tips voor het vergelijken kunt u vinden opConsuWijzer.nl (https://www.consuwijzer.nl/elektriciteit-en-gas/overstappen-vergelijken-en-verhuizen/tips-bij-het-kiezen-van-een-energieleverancier)ConsuWijzer.nl.
Wordt uw energierekening zo hoog dat u hem niet meer kunt betalen?Bekijk wat u dan moet regelen met uw energieaanbieder (https://www.goudawijzer.nl/is/een-vraag-over/werk-geld-en-uitkering/geldzaken/wonen-en-energie/betalen-energierekening)Bekijk wat u dan moet regelen met uw energieaanbieder.
Met simpele isolatie kunt u al een hoop besparen op uw energiekosten. U kunt zelf bijvoorbeeld:
Voor andere vormen van isolatie moet u veel geld uitgeven. Bijvoorbeeld wanneer u uw dak, vloer of muren wilt isoleren. Ook kan dubbelglas of triple glas plaatsen veel energiekosten schelen. Hoewel deze maatregelen dus geld kosten, zorgen ze wel voor een lagere energierekening. Het kan dus wel de moeite waard zijn.
BijDuurzaam wonen (https://www.goudawijzer.nl/is/een-vraag-over/wonen-en-huishouden/huis-aanpassen/duurzaam-wonen)Duurzaam wonenleest u meer over het isoleren van uw huis. Er zijn ook subsidies, leningen en hulp mogelijk, die isoleren voor u betaalbaarder maken.
Een energiecoach is een getrainde vrijwilliger die bij u thuis komt. De energiecoach kijkt dan samen met u op welke plekken in huis u direct energie kunt besparen door bijvoorbeeld tochtstrips of radiatorfolie te plaatsen en lampen te vervangen door LED-lampen.
Ook loopt de energiecoach samen met u na welke andere maatregelen u kunt nemen om uw energierekening te verlagen en uw huis te verduurzamen.
Het gesprek met de energiecoach is eenmalig en vaak gratis. In sommige plaatsen betaalt u er enkele tientjes voor. Meer informatie over hulp van een energiecoach in Gouda.
Een droog huis verwarmen kost minder energie dan een vochtig huis verwarmen. Heeft u ventilatieroosters, let er dan op dat deze openstaan, of zet een raam op een kier. Zorg voor extra ventilatie als u gaat koken, douchen, veel mensen op bezoek heeft of de was binnen laat drogen. Zo raakt u het extra vocht in huis weer kwijt.
Op Milieucentraal.nl vindt u meer informatie overventilatie in huis (https://www.milieucentraal.nl/energie-besparen/ventilatie/)ventilatie in huis.
Uw centrale verwarming regelmatig laten nakijken voorkomt een hoop ellende. En het kan ervoor zorgen dat u minder kosten maakt. Als uw cv goed is ingesteld, stroomt de warmte namelijk beter door de radiatoren en wordt uw huis optimaal verwarmd.
De meeste ketels hebben 1 keer per jaar onderhoud nodig.
OpMilieucentraal.nl (https://www.milieucentraal.nl/energie-besparen/snelle-bespaartips/)Milieucentraal.nlvindt u meer snelle bespaartips. Met zulke kleine besparingen bent u per jaar tientallen euro's goedkoper uit.
Veel kleding kan prima worden gewassen op 30 graden. Het opwarmen van het water voor de wasmachine kost namelijk veel energie. Wassen op een lage temperatuur bespaart 30% tot 70% van de energie.
Het is wel handig om eens in de maand een was te draaien op 60 graden, om zo de bacteriën in de wasmachine te doden.
Apparaten die op stand-by staan, verbruiken nog steeds energie. Dit heet sluipverbruik. Hier kunt u dus makkelijk op besparen.
Ook makkelijk: gebruik voor meerdere apparaten één grote stekkerdoos met een centrale aan-uitknop. Hiermee sluit u de stroom voor alle aangesloten apparaten in één keer af.
Oude apparaten verbruiken vaak veel energie. Tv’s worden bijvoorbeeld steeds zuiniger. Meer overzuinige tv’s (https://www.milieucentraal.nl/energie-besparen/apparaten-in-huis/televisie/)zuinige tv’svindt u op de website Milieucentraal.nl.
Ook voor bijvoorbeeld wasdrogers, koelkasten, vriezers geldt dat er veel verschil is in energieverbruik. Verder kan het voor het energieverbruik uitmaken waar een koelkast of vriezer staat en hoe goed deze onderhouden is. Meer overzuinige apparaten (https://www.milieucentraal.nl/energie-besparen/apparaten-in-huis/)zuinige apparatenleest u op Milieucentraal.nl.
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.