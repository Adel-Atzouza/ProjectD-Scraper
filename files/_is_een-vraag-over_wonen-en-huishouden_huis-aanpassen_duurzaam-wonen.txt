U kunt zelf al veel doen om duurzamer te wonen: de verwarming lager zetten, uw douchegedrag aanpassen of energiebesparende woningaanpassingen doen. Er zijn verschillende subsidies en leningen die u hierbij kunnen helpen. Neem voor hulp en advies contact op met het Energieloket in uw gemeente.
Met een paar simpele acties kunt u uw energie- en waterverbruik al omlaag brengen:
Kijk voor meer tips bijBesparen op energie (https://www.goudawijzer.nl/is/een-vraag-over/werk-geld-en-uitkering/geldzaken/wonen-en-energie/besparen-op-energie)Besparen op energie.
Met al uw vragen over duurzaam wonen en energie besparen kunt u terecht bij het Energieloket in uw gemeente. Het Energieloket helpt u met informatie en advies. Bijvoorbeeld over isolatie, zonnepanelen of energiezuinige apparatuur.
Een energiecoach is een getrainde vrijwilliger die bij u thuis komt. De energiecoach kijkt dan samen met u op welke plekken in huis u direct energie kunt besparen door bijvoorbeeld tochtstrips of radiatorfolie te plaatsen en lampen te vervangen door LED-lampen.
Ook loopt de energiecoach samen met u na welke andere maatregelen u kunt nemen om uw energierekening te verlagen en uw huis te verduurzamen.
Het gesprek met de energiecoach is eenmalig en vaak gratis. In sommige plaatsen betaalt u er enkele tientjes voor. Meer informatie over hulp van een energiecoach in Gouda.
Grotere aanpassingen waarmee u uw woning energiezuiniger kunt maken zijn bijvoorbeeld:
Zulke aanpassingen kosten meestal veel geld. Maar vaak verdient u het geld uiteindelijk terug doordat uw energierekening lager wordt. Bij sommige aanpassingen duurt het een paar jaar voordat u het geld helemaal heeft terugverdiend. Bij andere duurt het langer.
Meer informatie vindt u opMilieucentraal.nl (https://www.milieucentraal.nl/energie-besparen/isoleren-en-besparen/)Milieucentraal.nlenVerbeterjehuis.nl (https://www.verbeterjehuis.nl/)Verbeterjehuis.nl.
Woont u in een huurhuis? Dan kunt u zelf kleine maatregelen nemen om de woning duurzamer te maken. Denk aan het plaatsen van tochtstrips of radiatorfolie. Op dewebsite van de Woonbond (https://www.woonbond.nl/haal-energie-uit-je-rekening/)website van de Woonbondvindt u tips om energie te besparen in een huurwoning.
Grote maatregelen kunt u niet zelf uitvoeren. Zoals het isoleren van de muren of het dak. Daar is uw verhuurder verantwoordelijk voor.
Is de isolatie van uw huurwoning niet in orde? Dan mag u de verhuurder vragen om in actie te komen. Het is handig om dit samen te doen met andere bewoners die bij dezelfde verhuurder huren. Op de websiteVerbeterjehuis.nl (https://www.verbeterjehuis.nl/jouw-situatie-koop-huur-verhuur/ik-woon-in-een-huurhuis)Verbeterjehuis.nlstaan tips over hoe u dit kunt aanpakken.
Duurzame woningaanpassingen kunnen behoorlijk wat geld kosten. Dankzij besparingen kunt u een deel van de kosten terugverdienen. Om u tegemoet te komen bestaan er subsidies en leningen.
Soms zijn er regelingen waarbij u duurzame woningaanpassingen kunt combineren metwoningaanpassingen (https://www.goudawijzer.nl/is/een-vraag-over/wonen-en-huishouden/huis-aanpassen/mogelijkheden-woningaanpassing)woningaanpassingendie nodig zijn vanwege ziekte of ouderdom.
Kijk op deEnergiesubsidiewijzer (https://www.verbeterjehuis.nl/energiesubsidiewijzer)Energiesubsidiewijzervoor een overzicht van subsidies en leningen. De meeste subsidies en leningen zijn voor mensen met een koophuis (woningeigenaren).
Een andere manier om duurzamer te wonen is overstappen op groene stroom. Groene stroom is elektriciteit die wordt opgewekt uit duurzame energiebronnen. Bijvoorbeeld uit windenergie, zonne-energie of waterkracht.
Overstappen op groene stroom zorgt niet per se voor een lagere energierekening, maar is wel beter voor het milieu. Toch zit er wel verschil tussen de verschillende soorten groene stroom. Niet alle energie die als groene energie wordt verkocht, is even milieuvriendelijk. Op dewebsite van Milieu Centraal (https://www.milieucentraal.nl/klimaat-en-aarde/energiebronnen/groene-stroom/)website van Milieu Centraalvindt u hier meer uitleg over.
Duurzaam wonen is meer dan alleen energie besparen. Ook in het dagelijks leven thuis kunt u op allerlei manieren milieuvriendelijke dingen doen. Op dewebsite van Milieu Centraal (https://www.milieucentraal.nl/huis-en-tuin/)website van Milieu Centraalvindt u tips voor duurzaamheid in huis en tuin.
Inwoners van Gouda kunnen voor vragen op het gebied van duurzaam (ver)bouwen, energiebesparing of energie opwekken, terecht bij het Duurzaam Bouwloket. U krijgt hier onafhankelijk en gratis advies.
Via de website, per mail of telefonisch kunnen inwoners bij het Duurzaam Bouwloket terecht voor al hun vragen over kwaliteitsverbetering en besparingsmogelijkheden voor de woning. Ga naarwww.duurzaambouwloket.nl (http://www.duurzaambouwloket.nl/)www.duurzaambouwloket.nlen ontdek de mogelijkheden.
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.