Als vervoer een probleem is, kunnen anderen u op een aantal manieren helpen.
U kunt af en toe op stap gaan met de hulp van een familielid, buur of andere bekende. Vraag eens rond wie u hierbij zou kunnen helpen. Of u vraagt een vrijwilliger om u een keer te halen of te brengen.
Weet u niet wie u hiervoor moet vragen? Bekijk dan demogelijkheden om een vrijwilliger te zoeken (https://www.goudawijzer.nl/is/een-vraag-over/vrijwilligerswerk/hulp-zoeken/vrijwilliger-nodig)mogelijkheden om een vrijwilliger te zoeken. U kunt het ook eens navragen bij hetbuurtcentrum (https://www.goudawijzer.nl/is/een-vraag-over/activiteiten-en-meedoen/de-buurt/het-buurtcentrum)buurtcentrum.
Vindt u het lastig om hulp aan te nemen van een ander? Misschien kunt u dat oplossen door iets terug te doen. Meer tips om makkelijker hulp te vragen vindt u bijDurf te vragen (https://www.goudawijzer.nl/is/een-vraag-over/vrijwilligerswerk/hulp-zoeken/durf-te-vragen)Durf te vragen. U kunt ook contact opnemen met een organisatie die eenvrijwillige vervoersdienst (https://www.goudawijzer.nl/is/een-vraag-over/vervoer/vrijwillige-hulp/vervoer-door-vrijwilligers)vrijwillige vervoersdienstaanbiedt.
Heeft u een eigen auto, maar kunt u niet meer zelf rijden? Dan kan iemand anders dat misschien voor u doen.
Bijvoorbeeld iemand die dat leuk vindt. Of iemand die toevallig dezelfde kant op moet. U kunt bijvoorbeeld samen met de buurvrouw of met uw broer boodschappen doen met uw auto.
Laat u iemand anders in uw auto rijden? Bekijk dan eerst uw autoverzekering eens goed. Het kan bijvoorbeeld gebeuren dat uw buurvrouw met uw auto een ongeluk veroorzaakt. Het hangt van uw autoverzekering af of schade aan de auto dan ook wordt vergoed. Is de schade niet gedekt, dan moet u die zelf betalen. Bovendien kan de premie van uw verzekering na een ongeluk omhoog gaan.
Maak daarom altijd afspraken met degene die gaat rijden. Spreek bijvoorbeeld af dat als iemand anders schade rijdt met uw auto, diegene de kosten aan u terugbetaalt. Het is handig om dit ook op papier te zetten en te ondertekenen.
Sommige gemeenten bieden eenvrijwilligersverzekering (https://www.goudawijzer.nl/is/een-vraag-over/vrijwilligerswerk/zelf-aan-de-slag/praktische-informatie)vrijwilligersverzekeringaan. Dit is een verzekering voor inwoners die vrijwilliger of mantelzorger zijn. U kunt aan de gemeente vragen of autoschade hieronder valt.
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.