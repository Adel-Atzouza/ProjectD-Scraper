Leerlingenvervoer is er voor kinderen die niet zelfstandig naar school kunnen gaan. Bijvoorbeeld vanwege ziekte, een beperking of gedragsproblemen. Of omdat de school te ver weg is. Uw kind kan dan leerlingenvervoer krijgen via de gemeente.
De gemeente bepaalt of uw kind recht heeft op leerlingenvervoer.
Het kan zijn dat de gemeente vervoer voor uw kind regelt, bijvoorbeeld een taxibusje of schoolbus. De gemeente kan ook een vergoeding geven voor vervoerskosten, bijvoorbeeld voor halen en brengen met de auto of reizen met het openbaar vervoer. Het hangt van de situatie van uw kind af wat er mogelijk is.
U vraagt het leerlingenvervoer aan bij de gemeente Gouda. Voor elk schooljaar moet u een nieuwe aanvraag indienen.
Wanneer u een aanvraag doet zal een medewerker van de gemeente de situatie van uw kind bekijken en nagaan of in uw situatie leerlingenvervoer via de gemeente een passende oplossing is. Dien de aanvraag op tijd in, zodat u er snel achter komt of het leerlingenvervoer een passende oplossing is en wat de vervoerstijden zijn.
Meer informatie over de voorwaarden, de aanvraag en de verordening leerlingenvervoer vindt u op dewebsite van de gemeente Gouda (https://www.gouda.nl/direct-regelen/leren-en-spelen/leerlingenvervoer/leerlingenvervoer/)website van de gemeente Gouda.
Sommige leerlingen kunnen niet zelfstandig reizen, bijvoorbeeld...
Leerlingenvervoer gemeente Gouda
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.