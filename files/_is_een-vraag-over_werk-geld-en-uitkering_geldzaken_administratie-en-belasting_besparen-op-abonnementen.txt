Wilt u geld besparen? Dan helpt het om te bepalen wat u echt nodig heeft en wat niet. En ook op de noodzakelijke kosten die u maakt, kunt u vaak toch besparen. Daarnaast kunt u opStartpunt Geldzaken (https://www.startpuntgeldzaken.nl/gouda/)Startpunt Geldzakeneen gepast geldplan vinden om te (be)sparen. Er zijn verschillende geldplannen beschikbaar gesteld voor huishoudens in verschillende omstandigheden.  Een aantal mogelijkheden op een rij:
Het kan zijn dat u jaren geleden een contract of abonnement heeft afgesloten tegen een goede prijs. Maar is dat nu nog steeds een goede prijs? Misschien is het inmiddels ergens anders goedkoper. Het kan dus handig zijn om het oude contract eens te vergelijken met het huidige aanbod. Bijvoorbeeld op een vergelijkingssite.
Als u al uw verzekeringen erbij pakt, ziet u misschien ook dat er verzekeringen bij zitten die dubbel zijn of misschien niet meer zo nuttig. Denk aan een doorlopende reisverzekering als u bijna nooit op reis gaat. Dit soort verzekeringen kunt u dan stopzetten.
Meestal zit u een jaar aan een verzekering vast en kunt u de verzekering daarna opzeggen wanneer u wilt. De verzekering wordt dan een maand later stopgezet. Kijk dit na in uw verzekeringspapieren. Voor zorgverzekeringen gelden andere regels.
Op een zorgverzekering kunt u vaak veel besparen. U kunt elk jaar in december en januari overstappen. Op de pagina over dezorgverzekering (https://www.goudawijzer.nl/is/een-vraag-over/zorg-en-ondersteuning/zorg-aanvragen/zorgwetten/zorgverzekering)zorgverzekeringvindt u links naar vergelijkingssites. DeZorgvergelijker (https://www.consumentenbond.nl/zorgverzekering)Zorgvergelijkervan de Consumentenbond is een goede plek om te beginnen.
Ook uw energiecontract kan misschien voordeliger. Maar u kunt ook proberen minder gas, water en elektriciteit te verbruiken. Misschien heeft u iets aan detips voor het besparen op energie (https://www.goudawijzer.nl/is/een-vraag-over/werk-geld-en-uitkering/geldzaken/wonen-en-energie/besparen-op-energie)tips voor het besparen op energie.
U kunt uw abonnementen en lidmaatschappen eens opnieuw bekijken. Waar betaalt u allemaal voor? Bijvoorbeeld:
Alles wat u niet zo vaak gebruikt of eigenlijk niet zo belangrijk vindt, kunt u opzeggen. Andere dingen kunt u misschien ook goedkoper doen. Bijvoorbeeld de krant digitaal lezen of een goedkoper abonnement nemen voor uw telefoon.
Op dewebsite van de Consumentenbond (https://www.consumentenbond.nl/juridisch-advies/rechten-bij-aankoop/verlengen-en-opzeggen-van-abonnementen)website van de Consumentenbondvindt u informatie over de regels en uw rechten bij het opzeggen van abonnementen.
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.