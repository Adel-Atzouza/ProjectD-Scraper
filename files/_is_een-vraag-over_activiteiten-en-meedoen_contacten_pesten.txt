Niet alleen kinderen doen aan pesten. Pesten komt ook voor onder volwassenen, bijvoorbeeld op het werk. Spreek de pester aan op zijn of haar gedrag als u te maken krijgt met pesten. Pesten op het werk kunt u ook melden bij uw leidinggevende of een vertouwenspersoon.
Een grapje hier en daar moet kunnen, zolang de humor van twee kanten komt. Zijn de grappen kwetsend of vernederend, en steeds gericht tegen dezelfde persoon? Dan is het geen geintje meer. Plagen wordt dan pesten.
Soms gaat pesten samen metdiscriminatie (https://www.goudawijzer.nl/is/een-vraag-over/activiteiten-en-meedoen/contacten/discriminatie)discriminatie. Bijvoorbeeld als iemand wordt gepest vanwege zijn of haar geloof, huidskleur, geslacht, seksuele voorkeur of leeftijd.
Pesten bij volwassenen komt het meeste voor op het werk. Vooral op plekken waar mensen veel met elkaar samenwerken en het werk saai kan worden. Iemand kraakt bijvoorbeeld steeds dezelfde persoon af, of houdt een bepaalde collega steeds bewust van zijn werkzaamheden af. Of iemand met een lagere functie krijgt steeds alle fouten op zich afgeschoven. Pesterijen via de e-mail of chat kunnen ook voorkomen op kantoor.
Wanneer u gepest wordt of wanneer u deze pesterijen ziet bij anderen, spreek de pester hier dan op aan. Laat merken dat u het gedrag afkeurt.
Daarnaast kunt u met een leidinggevende praten. Mocht uw leidinggevende de pester zijn, twijfel dan niet om dit bij zijn of haar meerdere aan te geven. Uw werkgever is verplicht om u voorlichting te geven over pesten op het werk en te vertellen welke maatregelen ertegen worden genomen.
U kunt ook naar een vertrouwenspersoon of de arbodienst gaan met uw probleem. Of het pestgedrag melden bij de ondernemingsraad, de vakbond of de bedrijfsarts.
Komt u in overleg met uw werkgever niet tot een oplossing? Kijk dan in het klachtenreglement van uw werk. Daarin staat hoe u een klacht kunt doorgeven. Wordt uw klacht niet opgelost, of is er bij het bedrijf waar u werkt geen klachtenreglement? Dan kunt u eenmelding doen bij de Nederlandse Arbeidsinspectie (https://www.nlarbeidsinspectie.nl/onderwerpen/melden/oneerlijk-onveilig-ongezond-werk-of-arbeidsuitbuiting-melden)melding doen bij de Nederlandse Arbeidsinspectie. De inspectie bekijkt of uw werkgever genoeg heeft gedaan tegen het pesten.
Wanneer u er zelf niet meer uitkomt, of wanneer het u allemaal te veel wordt, praat er dan met anderen over. Bijvoorbeeld met een vriend of familielid. Of met een collega die u vertrouwt. Zij kunnen u misschien helpen of advies geven. Er alleen al over praten zal u waarschijnlijk goed doen.
Er zijn ook hulplijnen die u anoniem kunt bellen om uw hart te luchten:
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.