Zet eens op een rijtje wat uw wensen zijn en wat u kunt doen om uw woonsituatie te verbeteren. Informatie vindt u via deze en andere internetsites of via uw gemeente. Zo kunt u nu en in de toekomst prettig en veilig blijven wonen.
Om te beginnen kunt u een overzicht maken van wat u allemaal nog zelfstandig kunt. Bij welke dingen twijfelt u? Maak daar een apart lijstje van. Zo krijgt u een overzicht van de dingen die moeilijk gaan. Op de pagina over hetzorgplan (https://www.goudawijzer.nl/is/een-vraag-over/zorg-en-ondersteuning/zorg-aanvragen/zorgplan)zorgplanvindt u een aantal handige websites en vragenlijsten die u kunt gebruiken bij het maken van zo'n overzicht.
U kunt iemand die u vertrouwt om hulp vragen. Vrienden, familie of buren kunnen met u meedenken over uw situatie. Hoe denken zij over wat u nog wel kan? En weten zij oplossingen voor de dingen die minder goed lukken? Misschien kunnen anderen u alvast helpen bij het uitzoeken van woningaanpassingen. Of meedenken over hoe u uw dagen kunt vullen.
Gesprekken met mensen uit uw omgeving kunnen ook helpen om uw wensen helder te krijgen: hoe woont u het liefst, nu en in de toekomst?
Door uw situatie in kaart te brengen kunt u achterhalen of u behoefte heeft aan aanpassingen in huis of hulp bij dagelijkse taken. Maar u weet wellicht nog niet precies wat er mogelijk is. Of misschien overweegt u te verhuizen. Bijvoorbeeld naar een woning met zorg in de buurt, die u snel kunt oproepen als het nodig is.
Oplossingen zijn bijvoorbeeld:
U kunt op allerlei plekken inspiratie opdoen over veilig thuis wonen bij ouderdom of een beperking.
Voor ouderen zijn er beurzen waar zelfstandig thuis wonen een van de thema's is. Bijvoorbeeld de Liever Thuis-beurs en de50PlusBeurs (https://roularta.nl/beleef-de-vernieuwde-50plusbeurs/)50PlusBeurs.
Er zijn verschillende organisaties die u verder kunnen helpen, met informatie en advies. De gemeente kan ook met u meedenken. Meer overwoonadvies (https://www.goudawijzer.nl/is/een-vraag-over/wonen-en-huishouden/huis-aanpassen/woonadvies)woonadvies.
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.