Huishoudelijke hulp kunt u ook vragen aan mensen uit uw omgeving. De gemeente gaat ervan uit dat u eerst probeert een oplossing op deze manier te vinden. Is hulp uit uw omgeving niet voldoende, dan kunt u huishoudelijke hulp vragen bij de gemeente.
Het kan lastig zijn om hulp te vragen. Bedenk dan dat de meeste mensen graag helpen. Zeker als het een klus is die goed bij ze past. Bijvoorbeeld een lamp vervangen, een schilderij ophangen of het gras maaien. Voor u is het misschien lastig om te doen, maar voor een ander is het een klein klusje.
Gebruikelijke hulp is de hulp die gezinsleden normaal gesproken aan elkaar geven. In een huishouden zijn de huishoudelijke taken gedeeld. De gemeente kijkt daarom eerst of er mensen bij u in huis wonen (bijv. uw partner of volwassen kinderen) die het huishoudelijke werk kunnen overnemen. Als dat zo is, dan krijgt u geen huishoudelijke hulp via de gemeente.
Vaak springt de familie bij als iemand het niet meer zelf kan. Wonen uw kinderen dichtbij? Dan kunnen zij u misschien helpen met het huishouden. Ook goede vrienden willen vaak wel helpen.
Buren of mensen uit de straat willen vaak wel af en toe helpen. U kunt beginnen met eenmalig iets kleins te vragen. Bijvoorbeeld een keer uw heg knippen, een keer helpen met boodschappen of de ramen wassen.
Misschien wil een buurjongen of buurmeisje tegen een kleine vergoeding wel een klusje doen in uw huis of tuin. Even helpen met stofzuigen, afwassen, ramen lappen of grasmaaien.
Geeft u een betaald klusje aan een kind of jongere? Hier zijn een aantal tips hoe u dit kunt aanpakken:
Een vrijwilliger kan helpen als het de mensen uit uw omgeving te veel wordt. Of als u niemand anders hebt om op terug te vallen. Kijk op de paginaVrijwilliger nodig (https://www.goudawijzer.nl/is/een-vraag-over/vrijwilligerswerk/hulp-zoeken/vrijwilliger-nodig)Vrijwilliger nodigvoor meer informatie.
Vindt u het lastig om om hulp te vragen? Misschien kunt u iets bedenken om terug te doen. Meer tips om makkelijker hulp te vragen vindt u bijDurf te vragen (https://www.goudawijzer.nl/is/een-vraag-over/vrijwilligerswerk/hulp-zoeken/durf-te-vragen)Durf te vragen.
MantelzorgcentraalÂ is het expertisecentrum van Midden-Holland...
Met de dienst Vrijwilliger Thuis van Palet Welzijn helpen we...
Mensen sterven het liefst in alle rust thuis. En dat kan als de...
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.