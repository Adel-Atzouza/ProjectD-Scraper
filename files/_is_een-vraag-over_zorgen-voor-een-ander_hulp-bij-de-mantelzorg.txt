Vrijwilligers, bekenden of mantelzorgondersteuners kunnen u helpen bij de zorg: met advies, regelwerk of door af en toe de zorg over te nemen.
Verdeel de zorg, dan houdt u het zelf beter vol.
Vrijwilligers en professionele hulpverleners kunnen een deel van de zorg en de praktische taken overnemen.
De weg kwijt in het woud van regels, zorgaanbieders en vergoedingen? Een mantelzorgondersteuner geeft advies.
Respijtzorg is vervangende zorg. Iemand anders neemt de zorg tijdelijk over, zodat de mantelzorger vrije tijd heeft.
Bij Sociaal Team Gouda kunt u terecht met alle vragen waar u in het dagelijks leven tegenaan loopt. Bijvoorbeeld over werk, wonen, (mantel)zorg of uw gezin.
Mantelzorg is langdurig en onbetaald zorgen voor iemand uit uw omgeving. Bijvoorbeeld een familielid, vriend of buur. De zorg of hulp die u geeft, is anders of gaat verder dan mensen normaal gesproken aan elkaar geven.
Mantelzorg is iets anders dan vrijwilligerswerk, waarbij mensen zelf kiezen voor een taak. Het is ook anders dan werk, omdat u er niet voor betaald krijgt.
Bekijk ook eens deYouTube-video van MantelzorgNL (https://youtu.be/ZdugLmtT8h0)YouTube-video van MantelzorgNLvoor duidelijke uitleg over wat mantelzorg is.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.