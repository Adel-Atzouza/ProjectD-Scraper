Geldproblemen oplossen kan moeilijk zijn. Misschien heeft u iets aan deze tips!
Schulden verdwijnen niet vanzelf. Als u niets doet, lopen ze zelfs op. Begin dus direct met het beparen op uw uitgaven, zodat u kunt gaan afbetalen. Er zijn allerlei manieren om geld te besparen. Ook is het slim uw uitgaven tebudgetteren (https://www.goudawijzer.nl/is/een-vraag-over/werk-geld-en-uitkering/geldzaken/administratie-en-belasting/budgetteren)budgetteren.
U kunt een stappenplan volgen om van uw schulden af te komen.
Op de websiteZelfjeschuldenregelen.nl (https://zelfjeschuldenregelen.nibud.nl/introductie)Zelfjeschuldenregelen.nlvindt u de digitale versie van dit stappenplan voor het aflossen van schulden. U kunt dit stappenplan online invullen. Ook kunt u via deze website controleren of beginnen met het stappenplan voor u de beste optie is, of dat u beter op een andere manier hulp kunt zoeken.
U kunt uw abonnementen en lidmaatschappen eens opnieuw bekijken. Waar betaalt u allemaal voor? Bijvoorbeeld:
Alles wat u niet zo vaak gebruikt of eigenlijk niet zo belangrijk vindt, kunt u opzeggen. Andere dingen kunt u misschien ook goedkoper doen. Bijvoorbeeld de krant digitaal lezen of een goedkoper abonnement nemen voor uw telefoon.
Op dewebsite van de Consumentenbond (https://www.consumentenbond.nl/juridisch-advies/rechten-bij-aankoop/verlengen-en-opzeggen-van-abonnementen)website van de Consumentenbondvindt u informatie over de regels en uw rechten bij het opzeggen van abonnementen.
Ook rood staan kost geld. De bank rekent hierover rente. Bovendien loopt u het risico dat u meer geld uitgeeft dan u heeft. U kunt met uw bank afspreken dat u niet rood mag staan of niet meer dan een bepaald bedrag.
Verschillende organisaties kunnen u helpen met een extra geldbedrag wanneer u niet veel te besteden heeft. Denk bijv. aanzorgtoeslag (https://www.goudawijzer.nl/is/een-vraag-over/werk-geld-en-uitkering/geldzaken/zorg/zorgtoeslag)zorgtoeslagof hulp bij het betalen vanschoolspullen (https://www.goudawijzer.nl/is/werk-en-inkomen/minimaregelingen/kosten-van-een-computer)schoolspullen, sport of cultuur. Er zijn ook organisaties die helpen metvoedsel en kleding (https://www.goudawijzer.nl/is/een-vraag-over/werk-geld-en-uitkering/geldzaken/spullen-en-kleding/organisaties)voedsel en kleding. Kijk voor een overzicht bijgeldzaken (https://www.goudawijzer.nl/is/een-vraag-over/werk-geld-en-uitkering-wi/geldzakenwi)geldzakenen zoek daar op thema.
Hulp nodig bij het zoeken? Kijk dan bijHulp bij de geldcheck en het aanvragen van extra bijdrages (https://www.goudawijzer.nl/is/een-vraag-over/werk-geld-en-uitkering/geldzaken/administratie-en-belasting/hulp-bij-geldcheck-en-aanvragen-extras)Hulp bij de geldcheck en het aanvragen van extra bijdrages.
Heeft u waardevolle spullen, zoals een dure smartphone, auto of racefiets? Dan zou u kunnen kijken of u deze kunt verkopen. U kunt er iets goedkopers voor in de plaats nemen. Ook oude spullen kunnen soms nog best wel wat opbrengen op de rommelmarkt.
Een lening is duur. U betaalt meestal veel rente. U kunt in overleg met uw schuldeiser uw lening laten aanpassen. U kunt het volgende vragen:
Heeft u een lening waarvoor u een hoge rente betaalt? Dan kunt u deze misschien in één keer afbetalen door een goedkopere lening af te sluiten. Denk aan een (tweede) hypotheek.
Heeft u kinderen die nog bij u wonen, maar die al wel een eigen inkomen hebben? Dan kunt u hen vragen om kostgeld te betalen. Op die manier betalen ze mee aan de boodschappen en de woonlasten.
Opgeldfit.nl (http://geldfit.nl)geldfit.nlkunt u anoniem een test doen. U krijgt dan een advies dat past bij uw financiële situatie. Ook krijgt u tips over welke organisaties in Gouda u bij uw geldzaken kunnen helpen. Wilt u liever iemand persoonlijk spreken? Bel dan met 0800-8115.
Wilt u meer weten over wat u allemaal kunt doen om uw schulden op te lossen? Gebruik dechecklist op de website van de Rijksoverheid (https://www.rijksoverheid.nl/onderwerpen/schulden/vraag-en-antwoord/checklist-schulden)checklist op de website van de Rijksoverheidom hier een persoonlijk overzicht van te krijgen.
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.