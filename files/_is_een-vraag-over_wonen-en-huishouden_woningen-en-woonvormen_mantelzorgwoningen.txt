Wilt u als mantelzorger dichter bij degene voor wie u zorgt wonen? Dan kunt u ervoor kiezen om een mantelzorgwoning bij of aan uw eigen huis te laten bouwen. Een mantelzorgwoning is een zelfstandige woning op het terrein van uw eigen huis. Deze woning is bedoeld voor degene die u verzorgt. Maar u kunt ook zelf in een mantelzorgwoning wonen. In dat geval woont degene die u verzorgt in het bijbehorende huis. Onder bepaalde voorwaarden kan vergunningsvrij een mantelzorgwoning worden gebouwd. Wilt u hier meer over weten, dan kunt contact opnemen met het omgevingsloket voor advies:omgevingsloket@gouda.nl (mailto:%20omgevingsloket@gouda.nl)omgevingsloket@gouda.nl.
U kunt zelf een mantelzorgwoning bouwen, in de tuin of aan uw huis vast. Of u bouwt een bestaande ruimte om tot mantelzorgwoning. Bijvoorbeeld de garage. U mag een keuken en badkamer aanleggen. Stopt de mantelzorg, dan moeten deze weer worden verwijderd. De ruimte mag dan niet meer als woning worden gebruikt.
Losse mantelzorgwoningen zijn makkelijk en snel te plaatsen en kunnen ook weer weggehaald worden als de mantelzorg niet meer nodig is.
Een kant-en-klare mantelzorgwoning is leverbaar met de aanpassingen die uw dierbare nodig heeft. Veel aanpassingen zitten er al standaard in. Andere meer specifieke aanpassingen kunt u apart aanvragen. Zo'n kant-en-klare woning wordt ook wel 'prefab' genoemd.
U heeft geen vergunning nodig voor het plaatsen van een mantelzorgwoning. Er gelden echter wel regels, onder andere voor de plaats, omvang, veiligheid en isolatie van het bouwwerk. Daarnaast zijn er regels voor wie er gebruik mag maken van de mantelzorgwoning en wat er moet gebeuren als de mantelzorg stopt. Een overzicht van de belangrijkste regels staat op de website vanMantelzorgNL (https://www.mantelzorg.nl/onderwerpen/wonen/mantelzorgwoning/)MantelzorgNL.
Bij twijfel over de vergunning is het altijd verstandig uw gemeente te raadplegen. U bereikt de gemeente Gouda via telefoonnummer 14 0182 of via e-mail: omgevingsloket@gouda.nl. U kunt ook de vergunningscheck doen opomgevingsloket.nl (https://omgevingswet.overheid.nl/checken)omgevingsloket.nl.
Misschien kan de gemeente een deel van de kosten van de mantelzorgwoning vergoeden. U kunt dit navragen bij hetSociaal Team (https://www.goudawijzer.nl/is/sociaal-team)Sociaal Team.
Woningcorporaties plaatsen soms ook mantelzorgwoningen. Bijvoorbeeld wanneer de mantelzorgwoning bij een huurhuis moet komen. U kunt hierover informatie vragen bij dewoningcorporatie (https://www.goudawijzer.nl/is/organisaties?x=617)woningcorporatieof het Sociaal Team.
Een kangoeroewoning bestaat uit twee zelfstandige woningen, die met elkaar in verbinding staan. Zo'n woning is heel geschikt wanneer familieleden die elkaar zorg geven, bij elkaar willen wonen.
Dit heet ook wel een 'tandemwoning', 'duowoning', 'schakelwoning' of 'meergeneratiewoning'.
Heeft u nu nog geen zorg nodig? Maar wilt u zich vast voorbereiden op de toekomst? Dan is een pre-mantelzorgwoning misschien een oplossing. Een pre-mantelzorgwoning lijkt op een mantelzorgwoning, alleen kunt u er al wonen voordat er mantelzorg nodig is. Voor een pre-mantelzorgwoning is wél een vergunning nodig. Hier is nog geen landelijke wetgeving over. Kijk op de websiteMantelzorg.nl (https://www.mantelzorg.nl/onderwerpen/wonen/pre-mantelzorgwoning/)Mantelzorg.nlvoor meer informatie over het onderwerp.
Steeds meer gemeenten staan pre-mantelzorgwoningen toe. Wilt u weten hoe het in uw gemeente geregeld is? Dan kunt ucontact opnemen (https://www.goudawijzer.nl/is/footer/contact-opnemen)contact opnemenmetde gemeente (https://www.gouda.nl/direct-regelen/zorg-en-hulp)de gemeentevan gemeente Gouda.
Het plaatsen van een mantelzorgwoning op uw adres kan gevolgen hebben voor uw uitkering. Wanneer mensen samenwonen zijn de kosten voor de huishouding lager. Daarom krijgen mensen een lagere uitkering als zij samenwonen. De gemeente kijkt naar het inkomen van de persoon met wie u een gezamenlijke huishouding heeft, om te bepalen of u recht heeft op bijstand. En om de hoogte van uw uitkering te bepalen. Wat een gezamenlijke huishouding is, kunt u nalezen op dewebsite van het Juridisch Loket (https://www.juridischloket.nl/werk-en-inkomen/werkloosheid-en-bijstand/bijstand-en-samenwonen/)website van het Juridisch Loket.
Maar ook als u géén gezamenlijke huishouding heeft, kan het zijn dat u een lagere uitkering krijgt, omdat u samenwoont. Dit heet de kostendelersnorm. Het uitkeringsbedrag hangt af van het aantal huisgenoten. Niet alle huisgenoten tellen mee voor de kostendelersnorm. OpRijksoverheid.nl (https://www.rijksoverheid.nl/onderwerpen/bijstand/vraag-en-antwoord/wat-is-de-kostendelersnorm-in-de-bijstand)Rijksoverheid.nlvindt u meer informatie over de regels.
Dit geldt voor mensen met eenbijstandsuitkering (https://www.goudawijzer.nl/is/werk-en-inkomen/uitkeringen/bijstand)bijstandsuitkeringofnabestaandenuitkering Anw (https://www.goudawijzer.nl/is/werk-en-inkomen/uitkeringen/anw)nabestaandenuitkering Anw. En voor mensen die eenAIO-aanvulling (https://www.goudawijzer.nl/is/werk-en-inkomen/pensioen/aow/aio-aanvulling)AIO-aanvullingaanvragen.
Wanneer een mantelzorgwoning een eigen adres en voordeur heeft, geldt dit niet als samenwonen en blijft de uitkering gelijk.
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.