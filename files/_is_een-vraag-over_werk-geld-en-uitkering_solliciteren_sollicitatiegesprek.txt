Tips voor het voorbereiden van uw sollicitatie: zorg dat u zoveel mogelijk informatie heeft over het bedrijf waar u gaat solliciteren, oefen de vragen die u misschien krijgt, en let op uw kleding en houding.
Wat u kunt doen:
Zorg dat u zo veel mogelijk te weten komt over de organisatie en de functie. U kunt bijvoorbeeld op de website van de organisatie al veel informatie vinden.
Het kan namelijk gebeuren dat u tijdens het sollicitatiegesprek gevraagd wordt om te vertellen wat u van de organisatie vindt. En of u weet wat de organisatie precies doet. Hoe meer u weet, hoe beter.
Het spreekt vanzelf dat u goed nadenkt over uw kledingkeuze. U kunt beter te netjes gekleed zijn, dan te slordig. Het is ook belangrijk dat u zich in uw sollicitatieoutfit prettig en zelfverzekerd voelt. En dat de kleding past bij de functie en bij het soort bedrijf.
Heeft u een laag inkomen, dan kunt u misschien via de lokalekledingbank of een andere organisatie (https://www.goudawijzer.nl/is/een-vraag-over/werk-geld-en-uitkering/geldzaken/spullen-en-kleding/organisaties)kledingbank of een andere organisatie, zoalsDress for Succes (https://www.dressforsuccess.nl/)Dress for Succes, aan geschikte kleding voor een sollicitatiegesprek komen.
Uw lichaamstaal is belangrijk voor de indruk die u maakt.
Let op uw lichaamstaal vanaf de voordeur. Groet bijvoorbeeld de persoon achter de balie en lach vriendelijk naar de mensen in de wandelgangen: zo laat u een positieve indruk achter.
U kunt een sollicitatiegesprek voorbereiden door het met iemand te oefenen. Bijvoorbeeld met een vriend, vriendin, broer, zus of buur. Laat de ander een paar lastige vragen stellen. En vraag diegene om te letten op uw lichaamshouding en de indruk die u maakt.
Een sollicitatiegesprek kan ook online gevoerd worden. Naast de algemene sollicitatietips kunnen deze tips u helpen met een videosollicitatie:
Krijgt u vervelende of persoonlijke vragen, probeer dan met een tegenvraag of een grapje het gesprek een andere wending te geven.
Worden er vragen gesteld over uw gezondheid, seksuele geaardheid, zwangerschapswens, enzovoort? Dan kunt u zeggen dat u dat vanzelf wel een keer zult vertellen, als u aangenomen bent.
Wordt u echt niet netjes behandeld tijdens het sollicitatiegesprek? Dan is dit waarschijnlijk ook geen plezierige werkgever. U kunt dan beter het gesprek tot een goed einde brengen en het bij andere bedrijven proberen.
Als alles goed gaat, wordt u misschien uitgenodigd voor een tweede gesprek. Meestal worden er slechts twee of drie kandidaten uitgenodigd voor een tweede gesprek. U bent dus bijna binnen!
Het kan zijn dat u tijdens het tweede gesprek uw toekomstige collega's spreekt. Ook zij willen graag weten wie u bent.
Het kan ook zijn dat het tweede gesprek over het contract en salaris gaat. Bedenkt u dus ook alvast wat u graag wilt verdienen.
Krijgt u na een sollicitatiegesprek een afwijzing, dan is het verstandig even te bellen en beleefd te vragen naar de reden en naar de indruk die u maakte. Dit kan u helpen bij een volgende sollicitatie.
06 18 52 72 96 (tel:0618527296)06 18 52 72 96aanvragen@nonfoodbankgouda.nl (mailto:aanvragen@nonfoodbankgouda.nl)aanvragen@nonfoodbankgouda.nlnonfoodbankgouda.nl (https://www.nonfoodbankgouda.nl)nonfoodbankgouda.nlJohan den Haenstraat 92806WV Gouda
0488 412 714 (tel:0488412714)0488 412 714info@kinderenvandevoedselbank.nl (mailto:info@kinderenvandevoedselbank.nl)info@kinderenvandevoedselbank.nlkinderenvandevoedselbank.nl (https://www.kinderenvandevoedselbank.nl)kinderenvandevoedselbank.nlDe Overmaat 366831AH Arnhem
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.