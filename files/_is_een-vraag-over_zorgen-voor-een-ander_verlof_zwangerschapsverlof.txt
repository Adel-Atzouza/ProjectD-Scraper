Als u werkt en zwanger bent, heeft u volgens de wet recht op minimaal 16 weken zwangerschapsverlof en bevallingsverlof.
U heeft recht op 6 weken zwangerschapsverlof, vóór de geboorte van uw kind. Na de geboorte van uw kind heeft u nog 10 weken bevallingsverlof.
U hoeft uw verlof niet als één lange periode op te nemen. U kunt ervoor kiezen om 6 weken na de bevalling weer te gaan werken, maar dan in deeltijd. De laatste 4 weken van het bevallingsverlof kunt u dan flexibel inzetten over een periode van 30 weken. Dit doet u in overleg met uw werkgever.
Wilt u met zwangerschapsverlof gaan? Dan moet u dit uiterlijk 3 weken van tevoren melden bij uw werkgever. Maar het is prettig om dit ruim voor die tijd te doen.
U krijgt een zwangerschapsuitkering van UWV. Meestal regelt uw werkgever dit. Kijk voor meer informatie op dewebsite van UWV (https://www.uwv.nl/nl/zwangerschapsverlof-bevallingsverlof/zwanger-loondienst)website van UWV.
Ook als u eenWW-uitkering (https://www.goudawijzer.nl/is/werk-en-inkomen/uitkeringen/ww)WW-uitkeringheeft of zelfstandig ondernemer bent, kunt u een zwangerschapsuitkering aanvragen. Meer uitleg vindt u op dewebsite van de Rijksoverheid (https://www.rijksoverheid.nl/onderwerpen/zwangerschapsverlof-en-bevallingsverlof/vraag-en-antwoord/aanvragen-zwangerschapsverlof-en-zwangerschapsuitkering)website van de Rijksoverheid.
U mag niet ontslagen worden tijdens uw zwangerschap. Ook niet tijdens het verlof en de eerste 6 weken daarna. Alleen in zeer uitzonderlijke gevallen.
Daarnaast mag zwangerschap ook nooit een reden zijn om:
Heeft uw werkgever toch plannen om u te ontslaan? Of wordt uw contract niet verlengd vanwege uw zwangerschap? Vraag danjuridisch advies (https://www.goudawijzer.nl/is/producten?x=1994)juridisch advies. Voor informatie over wetten en regels kunt u terecht op dewebsite van het Juridisch Loket (https://www.juridischloket.nl/werk-en-inkomen/ontslag/ontslag-tijdens-zwangerschap/)website van het Juridisch Loket. Heeft u een laag inkomen en weinig spaargeld, dan kunt u ook bellen of langskomen bij een van devestigingen van het Juridisch Loket (https://www.goudawijzer.nl/is/organisaties?x=860)vestigingen van het Juridisch Loket.
Wordt u alsnog ontslagen, dan kunt u contact opnemen met hetCollege voor de Rechten van de Mens (https://www.mensenrechten.nl/)College voor de Rechten van de Mensom een klacht in te dienen.
Moet uw kind na de bevalling meer dan een week in het ziekenhuis blijven? Dan kunt u recht hebben op extra verlof. U leest meer over de regeling opUWV.nl (https://www.uwv.nl/nl/zwangerschapsverlof-bevallingsverlof/extra-verlof-ziekenhuisopname-pasgeboren-kind)UWV.nl.
Veel ouders vinden het prettig om minder te gaan werken in de eerste jaren na de geboorte van hun kind. Dat is mogelijk doorouderschapsverlof (https://www.rijksoverheid.nl/onderwerpen/ouderschapsverlof)ouderschapsverlofop te nemen.
U kunt ook betaald ouderschapsverlof opnemen. U krijgt dan voor een periode van 9 weken een uitkering van UWV. U krijgt in die periode 70% van uw salaris doorbetaald.
Het betaalde verlof mag u aan één stuk opnemen of in delen. U moet het verlof opnemen voordat uw kind 1 jaar is. Op dewebsite van de Rijksoverheid (https://www.rijksoverheid.nl/onderwerpen/ouderschapsverlof/vraag-en-antwoord/wanneer-heb-ik-recht-op-betaald-ouderschapsverlof)website van de Rijksoverheidvindt u meer informatie over deze regeling.
Het betaalde ouderschapsverlof bestaat sinds 2022.
Heeft u een partner? Dan heeft die recht opgeboorteverlof (https://www.goudawijzer.nl/is/een-vraag-over/zorgen-voor-een-ander/verlof/geboorteverlof)geboorteverlof.
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.