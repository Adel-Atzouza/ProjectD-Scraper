Uw administratie goed bijhouden maakt de kans op geldproblemen kleiner. Misschien heeft u iets aan deze tips!
Probeer elke week op een vaste dag uw geldzaken te ordenen. Zo kunt u ervoor zorgen dat u de rekeningen op tijd betaalt. En dat u de post niet te lang laat liggen.
Veel belangrijke post komt tegenwoordig per e-mail binnen en niet meer via de gewone post. Sorteer de nieuwe e-mails in uw inbox minstens een keer per week, net als uw gewone post.
In uw mailprogramma kunt u aparte mapjes aanmaken. Bijvoorbeeld een mapje 'Nog betalen', een mapje 'Snel reageren' en een mapje 'Bewaren'. Of u print de belangrijke mails uit en sorteert ze samen met de post die u op papier krijgt.
Krijgt u post op papier binnen? Probeer deze dan meteen te openen. En maak aparte stapels voor verschillende soorten post:
Nadat u uw post en e-mail hebt gesorteerd, kunt u elke week hetzelfde rondje doen:
1. Reageren op de post waar u snel op moet reageren.
2. De dringende rekeningen betalen. Rekeningen die u niet meteen wilt betalen, kunt u inplannen. U schrijft dan op wanneer u de rekening moet betalen en stopt dit achter een tabblad 'Nog betalen'. Met internetbankieren kunt u ook alvast een betaalopdracht klaarzetten voor een bepaalde datum.
3. Post die u wilt bewaren, opbergen in de juiste map. De rest kunt u weggooien. Dit kunt u ook voor uw e-mail doen.
Meer lezen over het bijhouden van de administratie? U vindt veel informatie en nuttige tips op dewebsite van het Nibud (https://www.nibud.nl/onderwerpen/rondkomen/financiele-administratie/)website van het Nibud.
Het is verstandig om een map in te richten met tabbladen. Of zelfs meer mappen. U kunt daarin de belangrijke papieren sorteren en opbergen.
U kunt bijvoorbeeld tabbladen inrichten voor:
Een digitale administratie werkt ongeveer hetzelfde als administratie op papier. U kunt op uw computer een map aanmaken voor de administratie. Daarin maakt u weer mappen aan voor de verschillende onderwerpen. Alle digitale stukken die u krijgt, zoals loonstrookjes, bankafschriften en brieven, kunt u hierin opslaan.
Belangrijke documenten die u alleen op papier heeft, kunt u inscannen of fotograferen en opslaan in de juiste map.
Een kasboek is een overzicht van uw inkomsten en uitgaven. U kunt een kasboek bijhouden op papier, maar het is sneller om dit digitaal te doen. Bijvoorbeeld in een spreadsheetprogramma als Excel. Een andere naam voor kasboek is huishoudboekje.
U kunt uw inkomsten en uitgaven ook bijhouden met behulp van een computerprogramma dat er speciaal voor gemaakt is. Met zo'n digitaal huishoudboekje heeft u meer mogelijkheden. Er zijn veel aanbieders van digitale huishoudboekjes. Kijk voor een overzicht op de websiteWijzeringeldzaken.nl (https://www.wijzeringeldzaken.nl/huishoudboekjes/)Wijzeringeldzaken.nl.
Meer tips voor het bijhouden van een kasboek of huishoudboekje vindt u op dewebsite van het Nibud (https://www.nibud.nl/tools/stappenplan-kasboek-maken/)website van het Nibud.
Internetbankieren is geld overmaken via internet. Via de website van uw bank. Zo kunt u snel en gemakkelijk uw rekeningen betalen. U kunt dus dezelfde dag nog de rekening betalen. En u hoeft niet meer alles op de post te doen.
Als u internetbankieren lastig vindt, kunt u vast hulp vragen aan uw broer, zus, buurman, vriend of vriendin. In ieder geval iemand die u goed kent en vertrouwt. Houd uw pincode en inloggegevens altijd geheim!
De meeste banken hebben een handleiding voor internetbankieren. Die kunt u telefonisch opvragen of downloaden van de website van uw bank.
Misschien heeft u ook iets aan eencomputercursus (https://www.goudawijzer.nl/is/producten?x=817)computercursus. Heeft u een bijstandsuitkering van de gemeente? Dan kunt u bij de afdeling Werk en Participatie navragen of u een training digitale vaardigheden kunt krijgen.
Steeds meer instanties bieden overzichten en nieuws digitaal aan. Wilt u handiger worden met de computer? Kijk dan eens naar detips (https://www.goudawijzer.nl/is/een-vraag-over/opleiding-en-inburgering/zelfstudie-of-cursus/computer-smartphone-of-tablet)tips.
Voor jongeren die hulp nodig hebben bij het regelen van digitale zaken met de overheid, is er Digidingen-desk. Wil je bijvoorbeeld meer weten over het bijhouden van je administratie of over bankzaken? Op dewebsite van Digidingen-desk (https://digidingen-desk.nl/)website van Digidingen-deskvind je meer informatie, tips en stappenplannen die je kunt volgen. Ook vind je op de website een overzicht van organisaties waar je contact mee kunt opnemen als je nog vragen hebt.
Komt u er aan de hand van deze tips zelf niet uit? Neem dan contact op met hetSociaal Team (https://www.goudawijzer.nl/is/sociaal-team)Sociaal Teamvoor ondersteuning bij het bijhouden van uw administratie.
In de cursus Digisterker leert u digitale (overheids)diensten...
Meer met de computer doen? Leer het met Klik & Tik in de...
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.