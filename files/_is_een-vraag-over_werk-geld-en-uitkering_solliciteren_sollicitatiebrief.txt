In uw sollicitatiebrief presenteert u zichzelf aan de werkgever.
In de brief maakt u duidelijk waarom u interesse heeft in de functie. Ook legt u uit waarom u denkt dat u de meest geschikte kandidaat bent.
Probeer u daarbij te verplaatsen in de lezer. Schrijf niet alleen over wat u zelf zou willen in een baan, maar bedenk wat de werkgever zoekt. Leg in de brief uit waarom u daar goed bij past. Daarbij vertelt u iets over uw werkervaring en uw achtergrond. U kunt hierbij ook mooie resultaten noemen die u heeft gehaald bij eerder werk dat u heeft gedaan.
Vindt u het lastig? Doe van tevoren onderzoek naar het bedrijf en wat het bedrijf precies doet. Kijk bijvoorbeeld eens goed op de website, of vraag mensen die er werken.
Maak uw brief niet langer dan 1 A4-tje. Uw werkervaring hoeft u niet helemaal uit te schrijven, dat staat al in uwcv (https://www.goudawijzer.nl/is/een-vraag-over/werk-geld-en-uitkering/solliciteren/curriculum-vitae)cv. Schrijf maximaal 5 alinea's.
Tip: schrijf eerst gewoon alles op, en ga daarna kijken wat u kunt schrappen of verbeteren.
Zorg ervoor dat er geen fouten in de brief voorkomen. Gebruik de spellingscontrole bij het typen. Laat uw brief ook nalezen door iemand anders. Een ander ziet vaak toch weer dingen die beter kunnen.
Als u de tijd heeft, laat de brief dan een dag liggen en lees hem de volgende dag opnieuw. U zult de fouten er dan makkelijker uithalen.
Het is slim om in uw sollicitatiebrief de naam van de organisatie te noemen, en uiteraard ook correct te spellen!
Schrijf dus liever niet steeds "uw bedrijf", maar noem het bedrijf bij de naam.
Als u via de e-mail of via een sollicitatieformulier solliciteert, gelden dezelfde regels als op papier. Stuur uw motivatiebrief via het formulier of via e-mail. Uwcv (https://www.goudawijzer.nl/is/een-vraag-over/werk-geld-en-uitkering/solliciteren/curriculum-vitae)cvstuurt u als bijlage mee. U kunt eventueel ook uw brief en cv allebei in de bijlage toevoegen.
Als u uw brief en cv moet mailen, gaat de opmaak soms verloren. Om dat te voorkomen, kunt u uw brief en cv ook als pdf-bestand opslaan en mailen.
Geef uw cv en sollicitatiebrief in ieder geval een logsiche naam met uw eigen naam erin. Bijvoorbeeld: 'Motivatie_Martin_vd_Vaart' of 'CV_Martin_vd_Vaart'.
De meeste mensen vinden het moeilijk om een goede sollicitatiebrief te schrijven. Als u dat ook vindt, kunt u overwegen om de brief te laten schrijven door iemand anders.
Misschien kent u iemand die goed kan schrijven. Of u vraagt een tekstschrijver, of een bedrijf dat gespecialiseerd is in het schrijven van sollicitatiebrieven.
Let er wel op dat de brief in uw stijl en op uw niveau geschreven is, anders krijgt u er alleen maar last mee.
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.