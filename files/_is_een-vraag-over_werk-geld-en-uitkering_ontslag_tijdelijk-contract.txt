Heeft u een tijdelijk arbeidscontract en wordt dat niet verlengd? Dan is dat officieel geen ontslag. Maar het kan wel zo voelen. Ook met een tijdelijk contract heeft u rechten en moet uw werkgever zich aan bepaalde regels houden.
Een tijdelijk contract loopt vanzelf af. Soms is de einddatum niet vastgelegd, maar stopt het contract aan het einde van een project. Of als er iemand terugkeert van zwangerschapsverlof.
Een tijdelijk contract tussentijds opzeggen kan niet altijd. U leest er meer over op de website van hetJuridisch Loket (https://www.juridischloket.nl/werk-en-inkomen/arbeidscontract-en-werktijden/contract-beeindigen/)Juridisch Loket.
Heeft u een tijdelijk contract van 6 maanden of langer? Dan moet uw werkgever zich aan de aanzegtermijn houden. Dit betekent dat de werkgever op tijd moet aangeven of het contract wordt verlengd of niet. Dit moet de werkgever schriftelijk doen. En uiterlijk een maand voor het aflopen van het contract.
Doet de werkgever dit niet, of te laat? Dan moet de werkgever een boete aan u betalen. Die boete is maximaal een maandsalaris.
Tijdens de proeftijd kan een werkgever een werknemer ontslaan zonder ingewikkelde procedures. Daarom worden mensen die toch al een tijdelijk contract hebben, hiertegen beschermd.
Een concurrentiebeding betekent dat u verklaart dat u niet voor een ander bedrijf gaat werken dat de concurrent is van het bedrijf waar u nu werkt.
Dit kan nadelig zijn voor mensen die een tijdelijk contract hebben. Daarom mag er in principe geen concurrentiebeding in een tijdelijk contract staan. Tenzij de werkgever daar een groot belang bij heeft. Dat moet duidelijk in het contract worden uitgelegd.
Er zijn een aantal regels:
Let op: in uw collectieve arbeidsovereenkomst (cao) kan een andere regeling staan. Controleer daarom altijd de cao.
Doet u flexibel werk, bijvoorbeeld via het uitzendbureau of als oproepkracht, dan heeft u ook bepaalde rechten. Op de website van het Juridisch Loket kunt u meer lezen over dit onderwerp:
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.