Een levenstestament is een testament dat u maakt voor situaties tijdens uw leven. U kunt erin zetten wat er moet gebeuren als u zelf niet meer in staat bent te handelen. Bijvoorbeeld omdat u ziek bent, dementie heeft of plotseling een ongeluk krijgt.
In een levenstestament legt u vast wie uw zaken regelt, als u dat zelf niet meer kunt. U geeft aan iemand die u vertrouwt een 'volmacht'. Met een volmacht mag diegene in uw naam belangrijke beslissingen nemen en belangrijke handelingen doen. Degene die de volmacht krijgt, heet de 'gevolmachtigde'.
U kunt ook meerdere mensen machtigen. En u geeft aan wat u wilt dat de gevolmachtigde doet en op welke manier. Bijvoorbeeld:
In een behandelverbod kunt u opschrijven onder welke omstandigheden u niet meer behandeld wilt worden. In een niet-reanimeerverklaring legt u vast dat u bij een hartstilstand niet meer gereanimeerd wilt worden.
Mensen die deze keuze maken, willen vaak niet het risico lopen om beschadigd uit een reanimatie te komen. Ze willen niet verder leven met ernstige medische problemen.
Een niet-reanimerenpenning is een draagbare wilsverklaring die u kunt gebruiken als teken dat u niet gereanimeerd wilt worden. U kunt de penning dragen aan een ketting, of als speld op de onderkleding.
Deze penning is te koop bij de Nederlandse Vereniging voor een Vrijwillig Levenseinde (NVVE). Kijk voor meer informatie op dewebsite van de NVVE (https://www.nvve.nl/informatie/niet-reanimerenpenning/)website van de NVVE.
Ook kunt u eventueel eeneuthanasieverklaring (https://www.goudawijzer.nl/is/een-vraag-over/zorg-en-ondersteuning/overlijden/testament-en-wensen/euthanasie)euthanasieverklaringopnemen in het levenstestament.
Spreek het eerst goed door met uw arts, voor een behandelverbod, niet-reanimeerverklaring of euthanasieverklaring opstelt. Zorg ervoor dat uw naasten en zorgverleners bij deze documenten kunnen in noodgevallen. Uw arts plaatst ze ook in uw medisch dossier. U kunt ze daarna opnemen in uw levenstestament.
Hoe u dit kunt bespreken met uw huisarts leest u opThuisarts.nl (https://www.thuisarts.nl/wensen-voor-zorg-en-behandeling/ik-wil-mijn-wensen-over-zorg-en-behandeling-opschrijven)Thuisarts.nl.
Het levenstestament kan ingaan zodra u het ondertekent. U kunt zelf aangeven wanneer het levenstestament moet ingaan. U kunt bijvoorbeeld vastleggen dat een arts een verklaring moet afgeven.
In dat geval onderzoekt de arts of u nog in staat bent om uw zaken of belangen te regelen. Is dat niet het geval, dan geeft de arts een medische verklaring af en gaat de volmacht in.
U kunt een levenstestament tegen betaling laten opstellen bij een notaris. U kunt het document altijd aanpassen of eventueel intrekken.
Opnotaris.nl (https://www.notaris.nl/levenstestament/levenstestament-en-volmacht)notaris.nlvindt u meer informatie en een checklist waarmee u het gesprek bij de notaris kunt voorbereiden.
Machtig alleen mensen die u volledig vertrouwt. U kunt er ook voor kiezen om verschillende mensen aan te wijzen: bijvoorbeeld iemand voor uw geldzaken en iemand voor medische zaken.
In het levenstestament kunt u ook een vorm van toezicht afspreken. Zo voorkomt u dat de gevolmachtigde misbruik van uw situatie kan maken. U kunt bijvoorbeeld in het levenstestament zetten dat de gevolmachtigde elk half jaar verantwoording aflegt bij een toezichthouder. Een toezichthouder is iemand die u zelf aanwijst. Diegene bekijkt dan bijvoorbeeld of uw geld volgens de afspraken wordt beheerd. Meer tips om veilig om te gaan met uw geldzaken leest u opnotaris.nl (https://www.notaris.nl/levenstestament/tips-voor-financiele-bescherming)notaris.nl.
Heeft u geen levenstestament opgesteld, dan kan de rechter iemand aanwijzen die uw belangen behartigt wanneer u dat zelf niet (meer) kan. Dit is eenbewindvoerder, mentor of curator (https://www.goudawijzer.nl/is/een-vraag-over/zorgen-voor-een-ander/goed-om-te-weten/bewindvoering)bewindvoerder, mentor of curator. Deze wordt aangewezen door de kantonrechter en legt ook verantwoording af aan de kantonrechter.
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.