Kunt u niet meer op de 'gewone' fiets? Of voelt fietsen niet veilig? Dan zijn er andere mogelijkheden. Bijvoorbeeld een elektrische fiets, snorfiets of een aangepaste fiets.
In een elektrische fiets (e-bike) zit een hulpmotor. Daardoor hoeft u zelf minder hard te trappen. Een e-bike rijdt maximaal 25 kilometer per uur. Op dewebsite van de ANWB (https://www.anwb.nl/fiets/soorten-fietsen/elektrische-fietsen)website van de ANWBvindt u meer informatie over e-bikes.
Er zijn veel verschillende soorten e-bikes te koop. Hoe maakt u de juiste keuze?
Het dragen van een fietshelm is niet verplicht op een e-bike. Maar het is wel sterk aan te raden voor uw veiligheid. Want een val op uw hoofd kan leiden tot ernstige schade aan uw hersenen.
Een fiets met een lage instap heeft een aangepast frame, zodat u meer ruimte heeft om op de fiets te stappen. Op deze fiets kunt u makkelijk met uw voeten bij de grond. Zo bewaart u makkelijker uw evenwicht.
Er zijn tegenwoordig ook veel e-bikes te koop met een lage instap. Vraag ernaar bij uw fietsenwinkel of zoek op internet, bijvoorbeeld in dee-bikevergelijker van de ANWB (https://www.anwb.nl/fiets/e-bike-vergelijker)e-bikevergelijker van de ANWB(kies het filter Model > lage instap).
Als het fietsen u minder goed afgaat, kunt u een snorfiets of een elektrische scooter nemen. Op de meeste snorfietsen hoeft u niet te trappen. Een snorfiets mag op het fietspad rijden en mag maximaal 25 kilometer per uur. Het is verplicht om op de snorfiets en elektrische scooter een helm te dragen. Meer over de regels voor snorfietsen vindt u op dewebsite van de Rijksoverheid (https://www.rijksoverheid.nl/onderwerpen/verkeersveiligheid/veilig-rijden-op-de-snorfiets)website van de Rijksoverheid.
Voor een snorfiets moet u een bromfietsrijbewijs hebben. Een motorrijbewijs of autorijbewijs is ook geldig. Is uw autorijbewijs om medische redenen niet meer geldig, dan is het mogelijk om toch een bromfietsrijbewijs te krijgen. Op dewebsite van het CBR (https://www.cbr.nl/nl/onveilig-rijgedrag/nl/ik-ben-aangehouden-door-de-politie-wat-nu/twijfel-over-uw-rijgeschiktheid-vanwege-uw-medische-situatie/alles-over-het-medische-onderzoek-voor-rijgeschiktheid)website van het CBRkunt u informatie krijgen over de medische beoordeling.
Een driewielfiets kan een uitkomst zijn als u niet (meer) op een gewone fiets of e-bike kunt fietsen. Door de 3 wielen valt de fiets niet om. U hoeft dus niet zelf uw evenwicht te bewaren. Kijk voor meer informatie over driewielfietsen opde website van de Fietsersbond (https://www.fietsersbond.nl/de-fiets/fietssoorten/driewielfiets/)de website van de Fietsersbond.
Misschien is het mogelijk dat u met bepaalde aanpassingen nog wel kunt fietsen. U kunt hierbij denken aan een driewielfiets, een vierwielfiets, een rolstoelfiets en een handbike.
Ook zijn er losse hulpmiddelen die uitkomst kunnen bieden. Zoals zijwielen voor extra stabiliteit in de bochten. Of een achteruitkijkspiegel, voor als omkijken lastiger wordt. Op deHulpmiddelenwijzer (https://www.hulpmiddelenwijzer.nl/activiteit/voortbewegen-en-rijden/fietsen#pageType=product)Hulpmiddelenwijzervindt u een overzicht van aanpassingen voor de fiets. Eenergotherapeut (https://www.goudawijzer.nl/is/een-vraag-over/zorg-en-ondersteuning/veelgebruikte-zorg/ergotherapie)ergotherapeutkan u helpen om de juiste aanpassing uit te kiezen.
U kunt zelf een aangepaste fiets kopen of uw fiets laten aanpassen. In sommige gevallen is een vergoeding via de gemeente of UWV mogelijk.
U kunt via de gemeente fietsaanpassingen vergoed krijgen, wanneer dit in uw situatie de meest passende oplossing is. Deze vergoeding komt vanuit de Wet maatschappelijke ondersteuning (Wmo), die ervoor zorgt dat mensen zelfstandig kunnen blijven en mee kunnen doen aan de samenleving.
U kunt een aanvraag doen viade gemeente. (https://www.gouda.nl/direct-regelen/zorg-en-hulp/gezondheid-en-zorg/overige-hulp-bij-vervoer)de gemeente.Dan gaat de Wmo-consulent na wat er mogelijk is en bekijkt waar u de aanpassingen voor nodig heeft. Het kan zijn dat de gemeente een andere oplossing voorstelt. Krijgt u een aangepaste fiets via de gemeente, dan betaalt u eeneigen bijdrage (https://www.goudawijzer.nl/is/een-vraag-over/zorg-en-ondersteuning/zorg-aanvragen/eigen-bijdrage)eigen bijdrage.
Meer lezen over melding doen voor Wmo-ondersteuning (https://www.goudawijzer.nl/is/een-vraag-over/zorg-en-ondersteuning/wmo/wmo)Meer lezen over melding doen voor Wmo-ondersteuning.
Als u een aangepaste fiets nodig heeft voor uw werk, dan kunt u die misschien krijgen van het UWV. U kunt bij hetUWV (https://www.uwv.nl/nl/ondersteuning-werk-onderwijs/hulpmiddelen)UWVeen aanvraag doen.
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.