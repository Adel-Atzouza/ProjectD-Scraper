Misschien twijfelt u of u nog verantwoord kunt autorijden. Bijvoorbeeld door uw leeftijd of een beperking. Het Centraal Bureau Rijvaardigheidsbewijzen (CBR) kan dat bepalen. In sommige gevallen is een rijtest of medische keuring verplicht om uw rijbewijs te halen of behouden.
Bent u in staat om veilig te kunnen rijden? Dan bent u volgens het CBR 'rijgeschikt'. Een ziekte of beperking kan ervoor zorgen dat u minder goed en veilig kunt rijden. Bijvoorbeeld bij:
Ook psychische stoornissen, zoals autisme, ADHD of een stemmingsstoornis, kunnen invloed hebben op uw rijgeschiktheid. Meestal is er een onderzoek nodig om te beoordelen of u veilig kunt rijden. Uitgebreide informatie hierover vindt u op dewebsite van het CBR (https://www.cbr.nl/nl/rijbewijs-houden/rijden-met-een-aandoening-beperking-of-medicijnen)website van het CBR.
Er zijn speciale rijscholen voor mensen met een beperking. U kunt hier terecht voor aangepaste autorijles.
Een medische keuring is noodzakelijk als u op of na uw 75ste uw rijbewijs wilt verlengen. Komt u goed door de keuring, dan is uw nieuwe rijbewijs maximaal 5 jaar geldig.
Meer informatie hierover vindt u op dewebsite van het CBR (https://www.cbr.nl/nl/rijbewijs-houden/nl/gezondheidsverklaring/uw-situatie/gezondheidsverklaring-75-jaar-of-ouder)website van het CBR.
Mensen die zeer lichte of lichte dementie hebben, kunnen auto blijven rijden als zij een rijtest van het CBR goed doorstaan. Mensen met een matige of ernstige vorm van dementie mogen niet meer autorijden.
OpDementie.nl (https://www.dementie.nl/veiligheid-en-zelfstandigheid/autorijden-en-vervoer/autorijden-en-dementie)Dementie.nlen dewebsite van het CBR (https://www.cbr.nl/nl/rijden-en-uw-gezondheid/dementie)website van het CBRvindt u uitgebreide informatie over dit onderwerp.
Heeft u al lang uw rijbewijs? Dan kan het goed zijn om uw kennis van de verkeersregels eens op te frissen. U kunt ook een rij-instructeur uw rijstijl laten beoordelen. Automobilisten kunnen bij Veilig Verkeer Nederland terecht voor een opfriscursus en een rijtest. U leest er meer over op dewebsite van VVN (https://vvn.nl/opfriscursussen?f%5B0%5D=type%3A22)website van VVN.
Tegenwoordig kun je van alles regelen via internet. Ook contact met...
Tegenwoordig kun je van alles regelen via internet. Ook contact met...
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.