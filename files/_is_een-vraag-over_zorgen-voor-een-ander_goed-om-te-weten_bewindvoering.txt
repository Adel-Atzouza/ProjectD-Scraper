Een bewindvoerder helpt wanneer iemand niet in staat is om zelfstandig geldzaken te regelen. Een mentor kan helpen als er ook hulp nodig is bij het regelen van andere zaken, zoals de zorg. Een curator regelt zowel de zorg als iemands geldzaken.
Meestal gaat het om mensen met een verstandelijke beperking, een psychiatrische stoornis, een verslavingsprobleem of een gezondheidsprobleem zoals dementie. Bewindvoering voor kwetsbare groepen heet ook wel 'beschermingsbewindvoering'.
Maar bewindvoering kan ook zijn voor mensen die in de schuldsanering terecht zijn gekomen. Dan gaat het omWSNP-bewind (https://www.goudawijzer.nl/is/een-vraag-over/werk-geld-en-uitkering/geldzaken/schulden/schuldsanering)WSNP-bewind.
Het gebeurt dat anderen misbruik maken van de situatie van een kwetsbaar persoon. Beschermingsbewind is bedoeld om dat te voorkomen. Bij bewindvoering wijst de kantonrechter iemand aan die opkomt voor de belangen van die persoon.
Een bewindvoerder kan iemand zijn uit de directe omgeving van de persoon. Maar het kan ook een instelling zijn. Een bewindvoerder beheert het geld en de bezittingen van degene die onder bewind staat. Het kan gaan om al iemands geld en bezittingen, maar ook om een gedeelte daarvan.
De aanvraag voor bewindvoering moet bij de kantonrechter worden gedaan. Aan het einde van elk jaar moet de bewindvoerder verantwoording afleggen aan de kantonrechter. De bewindvoerder moet dan laten zien hoe het gaat met de geldzaken van degene die onder bewind staat.
Vaak heeft iemand naast een bewindvoerder ook een mentor nodig. Het mentorschap is bedoeld om persoonlijke zaken als verzorging, verpleging en behandeling voor iemand te regelen. Een mentor regelt dus niet iemands geldzaken. Een mentor is er ook om te ondersteunen bij het maken van beslissingen. Het doel is om iemand zoveel mogelijk zelf te laten beslissen. Kan dat niet, dan maakt de mentor de keus.
Een mentor kan een bekende of familie zijn, maar kan ook bij een organisatie werken diementorschap (https://www.goudawijzer.nl/is/producten?x=1921)mentorschapaanbiedt.
Curatele is een combinatie van bewindvoering en mentorschap. Een curator regelt niet alleen de geldzaken, maar ook de persoonlijke zaken van een volwassene die dat zelf niet kan. Een curator is vaak een familielid, maar kan ook bij een organisatie werken diecuratele (https://www.goudawijzer.nl/is/producten?x=1922)curateleaanbiedt. U kunt zelf een curator voordragen.
Iemand die onder curatele is gesteld, is handelingsonbekwaam. Dat betekent dat diegene nog maar weinig zelf kan beslissen of regelen. Voor alle 'rechtshandelingen' is toestemming nodig. Bijvoorbeeld voor kopen, huren, lenen of het tekenen van een contract.
Lukt het je niet zelf je financiën te beheren en alle regels...
Bewind is bedoeld voor mensen die door problemen met hun...
Stichting CAV verleent financiële zorg zonder...
06 83 41 80 25 (tel:0683418025)06 83 41 80 25info@viabudget.nl (mailto:info@viabudget.nl)info@viabudget.nlviabudget.nl (https://viabudget.nl/)viabudget.nl
088 6262 777 (tel:0886262777)088 6262 777info@kbnl.nl (mailto:info@kbnl.nl)info@kbnl.nlkredietbanknederland.nl (https://www.kredietbanknederland.nl/)kredietbanknederland.nlGardeniersweg 108933AA Leeuwarden
088 8228 228 (tel:0888228228)088 8228 228m.hoogvliet@stichting-cav.nl (mailto:m.hoogvliet@stichting-cav.nl)m.hoogvliet@stichting-cav.nlstichting-cav.nl (http://www.stichting-cav.nl)stichting-cav.nl
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.