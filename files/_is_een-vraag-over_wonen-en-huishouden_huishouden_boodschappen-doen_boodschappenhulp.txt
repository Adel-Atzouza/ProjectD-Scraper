Lukt het u niet meer om zelf de boodschappen te doen? En kunnen familie, vrienden of buren u niet genoeg helpen? Dan kunt u hulp inschakelen van een boodschappendienst.
Bij de meeste supermarkten is het mogelijk om uw boodschappen te laten bezorgen. Informeer hier naar naar bij een supermarkt in de buurt, of kijk op de website. Ook zijn er speciale bezorgsupermarkten.
U bestelt de boodschappen online. Het is ook mogelijk om boodschappen voor iemand anders te bestellen.Sommige supermarkten werken met een minimumbedrag: u moet dan bijvoorbeeld voor minimaal 40 euro aan boodschappen bestellen om ze te kunnen laten bezorgen. Soms worden er ook bezorgkosten gerekend.
Bij veel supermarkten kunt u uw boodschappen ook online bestellen en dan zelf ophalen. Dit kan dan in de winkel of bij een pick up point. Het voordeel is dat u niet zelf alles bij elkaar hoeft te zoeken. Naast de prijs van de boodschappen betaalt u vaak een paar euro extra.
Bij een boodschappendienst kunt u een bestelling plaatsen voor boodschappen uit de supermarkt of andere winkels. Uw boodschappen worden dan thuisbezorgd. Sommige organisaties bieden ook ondersteuning: iemand gaat met u mee naar de winkel en helpt u bij het doen van de boodschappen.
Organisaties die boodschappendiensten aanbieden zijn er in verschillende soorten. Bijvoorbeeld vrijwilligersorganisaties, seniorenorganisaties, thuiszorg of commerciële boodschappendiensten.
Sommige boodschappendiensten werken met vaste verkopers. Bijvoorbeeld een warme bakker, een groenteboer en een slager. Andere boodschappendiensten gaan naar de winkel die u zelf kiest. Als u wilt weten hoe dat precies geregeld is, kunt u dat het beste zelf even navragen.
Een BoodschappenPlusBus (bpb) is een bus die ouderen ophaalt om samen met vrijwilligers en andere ouderen uit de buurt naar het winkelcentrum te gaan. De BoodschappenPlusBus wordt georganiseerd door vrijwilligersorganisaties. Bijvoorbeeld door hetNationaal OuderenFonds (https://ouderenfonds.nl/activiteit/bus/)Nationaal OuderenFonds. Nog niet overal in Nederland rijden er BoodschappenPlusBussen.
Een maaltijdbox is handig als u wel zelf wilt koken, maar niet zo vaak boodschappen wilt doen. Het is een pakket met ingrediënten voor een aantal maaltijden, dat elke week thuis wordt bezorgd. U krijgt de recepten erbij. Maaltijdboxen vallen over het algemeen duurder uit dan zelf boodschappen doen in de supermarkt.
Er zijn verschillende websites waarop u maaltijdboxen kunt vergelijken en bestellen. BijvoorbeeldFoodboxen.nl (https://www.foodboxen.nl/)Foodboxen.nl.
Lukt het niet om zelf uw boodschappen te regelen en is er niemand die u daarbij kan helpen? U kunt dancontact opnemen (https://www.goudawijzer.nl/is/footer/contact-opnemen)contact opnemenmet hetSociaal Team (https://www.goudawijzer.nl/is/sociaal-team)Sociaal Teamom te vragen welke vrijwilligersorganisaties dit voor u kunnen doen.
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.