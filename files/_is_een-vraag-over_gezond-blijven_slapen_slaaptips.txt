Als u niet lekker slaapt of last heeft van slapeloosheid, kunt u de volgende tips proberen.
U kunt 1 week lang een slaapdagboek bijhouden. U schrijft op:
Als u het dagboek naleest, kunt u de oorzaken van uw slaapproblemen herkennen. U kunt het dagboek meenemen als u naar de huisarts gaat. OpThuisarts.nl (https://www.thuisarts.nl/slecht-slapen/ik-ga-slaapdagboek-invullen-om-te-zien-hoeveel-ik-slaap)Thuisarts.nlvindt u meer informatie over het bijhouden van een slaapdagboek.
Probeer ‘s avonds op vaste tijden naar bed te gaan en 's ochtends op vaste tijden op te staan. Ook in het weekend. Slaap niet overdag; doe dus geen middagdutje. Houd dit een tijdje vol, ook al voelt u zich moe. Het kost even tijd om uw gewoontes aan te passen.
Gemiddeld slapen volwassenen zo'n 7 à 8 uur per nacht. Maar het verschilt per persoon hoeveel slaap iemand nodig heeft. Probeer er dus achter te komen hoeveel uur slaap u ongeveer nodig heeft om de volgende dag fit te zijn. Blijf niet langer liggen dan voor u nodig is. Voelt u zich lichamelijk en emotioneel uitgerust? Dan slaapt u blijkbaar genoeg.
Probeer overdag actief te zijn, zodat u 's avonds echt moe bent. U kunt regelmatig sporten of op een andere manier bewegen. Plan dit het liefst overdag of in de vroege avond, en niet vlak voordat u naar bed gaat.
Een half uur bewegen per dag wordt voor iedereen aanbevolen. U kunt proberen om iets meer te bewegen, bijvoorbeeld 4 keer per week 40 tot 60 minuten. Inspiratie nodig? Kijk dan eens bij het onderwerpbeweging en sport (https://www.goudawijzer.nl/is/een-vraag-over/gezond-blijven/beweging-en-sport)beweging en sport.
Zorg voor een goed matras, een fijn dekbed en een goed kussen. U kunt zich verdiepen in de mogelijkheden voor eennieuw matras, kussen of een hulpmiddel (https://www.goudawijzer.nl/is/een-vraag-over/gezond-blijven/slapen/hulpmiddelen-bij-slapen)nieuw matras, kussen of een hulpmiddel. Een hulpmiddel kan bijvoorbeeld nodig zijn wanneer u door een lichamelijke beperking minder goed in en uit bed kunt komen.
Een goede tip is om te ontspannen voordat u naar bed gaat. U kunt bijvoorbeeld even gaan wandelen, een douche nemen of even lezen.
U kunt ook in uw bed ontspanningsoefeningen doen. Dat doet u door de spieren van uw hele lichaam even kort te spannen en dan weer te ontspannen: begin bij uw tenen, dan uw voeten, uw kuiten, beenspieren, buik, en zo verder. Op de websitementaalvitaal.nl (https://www.mentaalvitaal.nl/oefenen/ontspan)mentaalvitaal.nlvindt u een voorbeeld van zo'n ontspanningsoefening.
U kunt op deze website meer lezen overstress (https://www.goudawijzer.nl/is/een-vraag-over/zorg-en-ondersteuning/psychische-gezondheid/mentale-fitheid-verbeteren/stress)stressenmanieren om te ontspannen (https://www.goudawijzer.nl/is/een-vraag-over/zorg-en-ondersteuning/psychische-gezondheid/mentale-fitheid-verbeteren/tips-om-te-ontspannen)manieren om te ontspannen.
U kunt 's avonds beter geen koffie, energiedrankjes of cola drinken. Hierin zitten stoffen, zoals cafeïne, waar u wakker van blijft. Ook 's avonds een sigaret roken of (sommige) drugs gebruiken kan ervoor zorgen dat u minder gemakkelijk in slaap valt. Het drinken van alcohol kan ervoor zorgen dat u onrustig slaapt en vroeg wakker wordt. Meer lezen overstoppen met alcohol drinken (https://www.goudawijzer.nl/is/een-vraag-over/zorg-en-ondersteuning/psychische-gezondheid/verslaving/stoppen-met-drinken)stoppen met alcohol drinken.
Als het te benauwd is in de slaapkamer, kan het zijn dat u moe of versuft wakker wordt. Zet de verwarming liever niet aan in uw slaapkamer, maar doe een raam open voor een goede ventilatie en frisse lucht.
Zorg dat uw slaapkamer echt donker is als u gaat slapen. Als er teveel licht naar binnen komt, kan dat uw slaapritme verstoren.
Zorg ervoor dat u vlak voor het slapengaan geen schermen meer bekijkt. Dit geldt voor alle schermen: computer, tablet, smartphone, televisie. Probeer ze vanaf een uur voor het slapengaan niet te gebruiken. Het licht van schermen kan uw slaap verstoren. En de dingen die u doet of ziet op uw schermen, kunnen u ook onrustig maken.
Heeft u een televisie of computer in uw slaapkamer? Verhuis deze dan liever naar een andere kamer. Zo komt u niet in de verleiding om ze toch te gebruiken.
Met een volle maag is het lastiger slapen. Neem 2 tot 3 uur de tijd om uw maaltijd te laten verteren. Heeft u 's avonds toch honger, neem dan een lichte snack. Eet niet te veel of te vet.
Er zijn verschillende manieren om uw zorgen van u af te zetten. U kunt de volgende tips eens proberen.
OpMentaalvitaal.nl (https://www.mentaalvitaal.nl/oefenen/afleiding-zoeken)Mentaalvitaal.nlstaat een oefening die u kan helpen om afleiding te zoeken en zo minder te piekeren.
Lukt het niet om uw zorgen uit uw hoofd te krijgen? Praat er dan over met iemand die u vertrouwt of bel een hulplijn. U kunt 24 uur per dag bellen met de Luisterlijn (088 0767 000).Meer over praten over uw zorgen en problemen (https://www.goudawijzer.nl/is/een-vraag-over/zorg-en-ondersteuning/psychische-gezondheid/mentale-fitheid-verbeteren/erover-praten)Meer over praten over uw zorgen en problemen.
Ligt u te woelen in bed en kunt u uw draai niet vinden? Dan kunt u beter even uit bed gaan en een glas water drinken, of even gaan lezen. Probeer na een poosje weer te gaan slapen.
Als het u zelf niet lukt om iets aan uw slaapproblemen te veranderen, dan kunt u naar uw huisarts gaan.
0182 580 344 (tel:0182580344)0182 580 344info@therapeuticumcalendula.nl (mailto:info@therapeuticumcalendula.nl)info@therapeuticumcalendula.nlcalendula-gouda.nl (https://calendula-gouda.nl/)calendula-gouda.nlKrugerlaan 792806EC Gouda
0182 570 989 (tel:0182570989)0182 570 989info@rlugtenarts.nl (mailto:info@rlugtenarts.nl)info@rlugtenarts.nlJac.P. Thijsselaan 192803RS Gouda
0182 322 488 (tel:0182322488)0182 322 488huisartsenpost@hapmh.nl (mailto:huisartsenpost@hapmh.nl)huisartsenpost@hapmh.nlhapmh.nl (https://www.hapmh.nl)hapmh.nlBleulandweg 102803HH Gouda
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.