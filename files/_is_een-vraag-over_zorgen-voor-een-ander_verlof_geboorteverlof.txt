Als uw kind net geboren is, heeft u recht op verlof. U krijgt extra vrije dagen om door te brengen met uw baby. Als partner heeft u recht op geboorteverlof. De moeder krijgtzwangerschapsverlof (https://www.goudawijzer.nl/is/een-vraag-over/zorgen-voor-een-ander/verlof/zwangerschapsverlof)zwangerschapsverlof.
Het geboorteverlof is één keer het aantal werkuren per week. Partners die 5 dagen per week werken, krijgen dus 5 dagen geboorteverlof. Tijdens dit verlof krijgt u uw salaris doorbetaald.
Het kan zijn dat op uw werk andere regels gelden en dat het verlof langer duurt. Deze afspraken kunnen in uw contract staan of in een aparte regeling. Controleer welke regeling voor u geldt.
U mag zelf weten wanneer u geboorteverlof opneemt, zolang dit binnen 4 weken na de geboorte van uw kind is.
Naast het geboorteverlof van 1 werkweek, kunnen partners 5 weken aanvullend geboorteverlof opnemen. Tijdens de 5 weken aanvullend verlof krijgt u 70% van uw salaris doorbetaald. UWV betaalt deze uitkering meestal uit aan uw werkgever.
Wilt u dit aanvullend geboorteverlof gebruiken? Dan moet u het verlof opnemen binnen 6 maanden na de geboorte van uw kind. U moet wel eerst het geboorteverlof van 1 week opnemen.
U kunt ook betaald ouderschapsverlof opnemen. U krijgt dan voor een periode van 9 weken een uitkering van UWV. U krijgt in die periode 70% van uw salaris doorbetaald.
Het betaalde verlof mag u aan één stuk opnemen of in delen. U moet het verlof opnemen voordat uw kind 1 jaar is. Op dewebsite van de Rijksoverheid (https://www.rijksoverheid.nl/onderwerpen/ouderschapsverlof/vraag-en-antwoord/wanneer-heb-ik-recht-op-betaald-ouderschapsverlof)website van de Rijksoverheidvindt u meer informatie over deze regeling.
Het betaalde ouderschapsverlof bestaat sinds 2022.
Naast het betaalde ouderschapsverlof van 9 weken is er de gewone regeling voorouderschapsverlof (https://www.rijksoverheid.nl/onderwerpen/ouderschapsverlof)ouderschapsverlof. Dit is onbetaald verlof.
Bent u de eerste dagen na de bevalling nog aan het werk, dan valt de tijd die u nodig heeft voor het doen van de geboorteaangifte bij de gemeente ondercalamiteitenverlof (https://www.goudawijzer.nl/is/een-vraag-over/zorgen-voor-een-ander/verlof/calamiteitenverlof)calamiteitenverlof.
Meer informatie over de geboorteaangifte vindt u opRijksoverheid.nl (https://www.rijksoverheid.nl/onderwerpen/aangifte-geboorte-en-naamskeuze-kind/vraag-en-antwoord/aangifte-geboorte)Rijksoverheid.nl.
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.