In 2025 hebben waarschijnlijk 1.400 inwoners van Gouda dementie. Dat aantal zal naar verwachting de komende 20 jaar verdubbelen, zo blijkt uit onderzoek van stichting Alzheimer Nederland. Daarom is het belangrijk dat we allemaal de symptomen van dementie kunnen herkennen en weten hoe we hiermee om moeten gaan.
Gemeente Gouda is een dementievriendelijke gemeente. We zijn, samen met een aantal organisaties, hard aan de slag om deze titel waar te maken en te behouden. De organisaties die met ons meedoen noemen we de koploperambassadeurs. Zij gaan al GOED om met dementie.
Een dementievriendelijke gemeente worden we alleen als we de samenleving aanpassen op mensen met dementie. Zo kan iedereen mee blijven doen. Daarom willen we dat iedereen GOED om kan gaan met dementie. Dat geldt voor mensen met een klantcontactberoep, maar ook voor mensen zonder klantcontactberoep.
Met de campagne willen we zoveel mogelijk andere mensen met een klantcontactberoep oproepen om de gratis online training te doen. Ook voor mensen zonder klantcontactberoep is het belangrijk om te weten wat u kunt doen als je iemand met dementie tegenkomt. Daarom staat er op samendementievriendelijk.nl ook een training ‘’GOED omgaan met dementie’ (https://www.samendementievriendelijk.nl/trainingen/3f7453c5-b1dc-4ac8-a608-99756181487c)GOED omgaan met dementie’’ en een training ‘’In je buurt (https://www.samendementievriendelijk.nl/trainingen/a4716718-9af1-42f6-a796-9e7e80265b37)’In je buurt’' . Voor mensen met een klantcontactberoep staan er op de website specifieke trainingen. Attendeer mensen in uw omgeving gerust op deze trainingen!
Wat betekent GOED nu eigenlijk? Dat leert u in de korte, gratis training ‘’GOED omgaan met dementie’’. Deze training is voor alle inwoners, net zoals de training ‘’In de buurt’’.
Doe meteen de training (https://www.samendementievriendelijk.nl/trainingen)Doe meteen de training!
Medewerkers van het Sociaal Team, Palet Welzijn, de ouderenvoorlichters, de BOA’s, TaxiYo, Zorgpartners Midden-Holland, Olala Chocola, Arriva, Rabobank, Ride to Remember, Woonpartners en Sport.Gouda hebben de training die bij hun contactberoep past gevolgd, of gaan deze volgen. Zijn zijn ambassadeur van de campagne. Het helpt enorm als iedereen dementie herkent en mensen met dementie kan helpen. Samen maken we Gouda dementievriendelijk!
Heeft u behoefte aan een luisterend oor of een advies over omgaan met dementie? Dan kunt u zeven dagen per week tussen 9.00 en 23.00 gratis de dementielijn bellen. Bel 0800 5088.
Bent u een organisatie of bedrijf in Gouda en heeft u of uw werknemers deelgenomen aan één van de trainingen op samendementievriendelijk.nl? Dan kunt u GOED omgaan met dementie, en dat mag u laten zien! Daarom bieden we u gratis het dementie keurmerk aan. Zo kunt u aan uw klanten, gasten of patiënten laten zien dat u dementievriendelijk bent.
Het dementiekeurmerk bestaat uit:
Vraag het keurmerk aan door een mail te sturen naar jolanda.bouma@gouda.nl. Vermeld daarbij de volgende informatie:
Heeft u deelgenomen aan de trainingen en wilt u dit graag op uw online communicatiekanalen laten zien? Dan kunt het dementiekeurmerk, de posters en een tekst voor op uw website of social media downloaden. Het dementiekeurmerk kunt u bijvoorbeeld toevoegen op uw webite of aan uw e-mailhandtekening. De online materialen kunt u ook gebruiken om andere mensen met een klantcontactberoep aan te sporen om de training te volgen.
Alzheimer-café
Elke maand is er eenAlzheimer-café (https://www.alzheimer-nederland.nl/regios/alzheimer-cafe)Alzheimer-caféin Van Noord (Lekkenburg 1). Het Alzheimer-café is een ontmoetingsplek voor mensen met dementie en hun naasten waar zij bijvoorbeeld tips en informatie uit kunnen wisselen. Aanmelden is niet nodig en de toegang is gratis.
De Buurvrouw (in buurtpunt Zoutman)
De Buurvrouw is een ontmoetingsplek voor mensen met (beginnende) dementie en hun naasten in Buurtpunt Zoutman, genaamd ‘’de Buurvrouw’’. Iedereen is welkom: er is geen medische indicatie nodig.Elke dinsdag en woensag verzorgen vrijwilligers hier verschillende activiteiten. Voor vragen kunt u contact opnemen met Annette Costerman Boodt via A.CostermanBoodt@paletwelzijn.nl.
De Onvergetelijke Kookclub
Op 4 oktober 2023 start de eerste Onvergetelijke Kookclub in Gouda. Hier kunnen elke maand 10 mensen met dementie én een naaste zelf aan de slag om een heerlijk driegangendiner te bereiden, samen met een chefkok en vrijwilligers. Vervolgens wordt er samen gegeten. De bijdrage is €7,50 per persoon (inclusief eten). Aanmelden kan dewebsite van Alzheimer Nederland (https://www.alzheimer-nederland.nl/ondersteuning/onvergetelijke-kookclub)website van Alzheimer Nederlandof door een mail te sturen naar kookclub.gouda@alzheimervrijwilligers.nl.
Ride to Remember
Fietsen voor de strijd tegen dementie? Of u nu een ervaren fietser bent of net begint, iedereen kan deelnemen aan de jaarlijkse Ride to Remember en een positieve impact maken! Ride To Remember is een leuk en uitdagend fietsevenement door het Groene Hart, georganiseerd door Goudse ondernemers om geld in te zamelen voor Stichting Alzheimer Nederland. De volgende editie is op 15 juni 2024.Kijk op de website (https://www.ridetoremember.nl/)Kijk op de websitevoor meer informatie en aanmelden.
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.