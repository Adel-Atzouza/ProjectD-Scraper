Inburgeren is: Nederlands leren. En leren hoe Nederlanders wonen en werken.
Moest u voor 1 januari 2022 beginnen met inburgeren? Dan gelden de oude regels voor u in plaats van de nieuwe. Kijk opInburgering 2021 en eerder (https://www.goudawijzer.nl/is/een-vraag-over/opleiding-en-inburgering/inburgeren/inburgeren-2021-en-eerder)Inburgering 2021 en eerdervoor meer informatie.
Vanaf 1 januari 2022 zijn er nieuwe regels voor inburgering. De volgende informatie gaat over de nieuwe regels.
U krijgt 3 jaar de tijd om in te burgeren. Kinderen jonger dan 18 jaar hoeven niet in te burgeren.
Inburgering is meestal verplicht als u uit een land buiten de Europese Unie komt. U leest er meer over op dewebsite van de Rijksoverheid (https://www.rijksoverheid.nl/documenten/vragen-en-antwoorden/moet-ik-als-nieuwkomer-inburgeren)website van de Rijksoverheid.
Vanaf 2022 helpt de gemeente bij inburgering. De gemeente maakt samen met u een plan voor uw inburgering. Daarna houdt de gemeente contact met u over hoe het gaat met de inburgering. U krijgt een vaste contactpersoon.
Lees meer over de hulp van de gemeente bij inburgering (https://www.goudawijzer.nl/is/een-vraag-over/opleiding-en-inburgering/inburgeren/inburgeren-2022-en-daarna/hulp-van-de-gemeente)Lees meer over de hulp van de gemeente bij inburgering.
Inburgering bestaat uit Nederlands leren, maar ook uit een paar andere dingen.
Niet iedereen doet precies dezelfde dingen bij de inburgering. De gemeente maakt een plan dat bij u past. Daarin staat precies wat u moet doen.
Bent u vluchteling en heeft de IND besloten dat u asiel krijgt? Dan bent u asielstatushouder. U hoeft uw inburgering niet zelf te betalen. De gemeente betaalt.
Mensen die geen asielstatushouder zijn, moeten de meeste kosten zelf betalen.
Meer informatie over inburgering betalen (https://www.goudawijzer.nl/is/een-vraag-over/opleiding-en-inburgering/inburgeren/inburgeren-2022-en-daarna/inburgering-betalen)Meer informatie over inburgering betalen.
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.