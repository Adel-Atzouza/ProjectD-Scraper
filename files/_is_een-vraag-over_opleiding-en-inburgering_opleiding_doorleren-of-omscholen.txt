Verder leren voor uw werk is leuk, en soms ook nodig. Zo komt u makkelijker aan een baan. Soms is het noodzakelijk dat u overstapt naar een ander werkveld. U kunt ook kijken naar werk dat beter bij u past. Bekijk wat de mogelijkheden zijn voor doorleren, bijscholen of omscholen.
Door verder te leren bent u beter op de toekomst voorbereid. Het kan helpen om (nieuw) werk te vinden. Sommige banen verdwijnen, maar op andere plekken komen er juist snel banen bij. Nieuwe banen, waar andere kennis voor nodig is.
Doet u lichamelijk zwaar werk? Dan kan omscholen naar een baan met lichter werk u helpen om langer aan het werk te blijven.
Doorleren zorgt voor plezier in het werk. Iets nieuws leren is leuk. En afwisseling houdt het werk interessant.
Heeft u al een baan, dan kan uw werkgever misschien meebetalen aan een opleiding of training. Ga hierover in gesprek met uw leidinggevende. U kunt ook overleggen of u les mag volgen onder werktijd.
Ook is het soms mogelijk om een lening of vergoeding te krijgen voor het volgen van een opleiding. Meer over de mogelijkheden leest u bijOmscholen of doorleren betalen (https://www.goudawijzer.nl/is/een-vraag-over/opleiding-en-inburgering/opleiding/omscholen-of-doorleren-betalen)Omscholen of doorleren betalen.
Het regionaal mobiliteitsteam (RMT) steunt u in uw zoektocht naar werk. Ze gaan met u in gesprek over wat u zoekt. En ze helpen u ontdekken wat uw talenten zijn. Ze weten ook in welke sectoren er veel werk is, nu en in de toekomst.
Het regionaal mobiliteitsteam kan u ook verder helpen als u een cursus of opleiding wilt volgen. Of als u wilt stoppen als zelfstandig ondernemer en weer in loondienst wilt gaan werken. Ze kijken naar wat u nodig heeft om u te ontwikkelen en werk te vinden.
Neem contact op met hetRMT Midden-Holland (https://rmtmiddenholland.nl/)RMT Midden-Hollandvoor meer informatie.
De regio Midden-Holland maakt gebruik van ESF-middelen.
Welke scholing u kiest, hangt natuurlijk af van uw situatie. Een aantal mogelijkheden:
Heeft u in een baan al veel geleerd, maar mist u een diploma om uw ervaring mee aan te tonen? Voor die gevallen is er hetervaringscertificaat (https://www.goudawijzer.nl/is/werk-en-inkomen/kans-op-werk-vergroten/ervaringscertificaat)ervaringscertificaat. Zo kunt u aan een nieuwe werkgever laten zien wat u kunt - ook op papier.
0182 588 444 (tel:0182588444)0182 588 444info@rmtmiddenholland.nl (mailto:info@rmtmiddenholland.nl)info@rmtmiddenholland.nlrmtmiddenholland.nl (https://rmtmiddenholland.nl/)rmtmiddenholland.nlBurgemeester Jamesplein 12803PG Gouda
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.