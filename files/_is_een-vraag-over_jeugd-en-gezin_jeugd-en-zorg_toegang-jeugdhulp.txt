Heeft u of uw kind ondersteuning nodig op het gebied van opgroeien en opvoeden, dan kunt u contact opnemen met het Sociaal Team.
Jeugdhulp is in principe voor kinderen tot 18 jaar. Jeugdhulp kán doorlopen tot maximaal het 23ste levensjaar, indien de hulp niet onder een ander wettelijk kader valt.
Het Sociaal Team heeft 3 verschillende locaties. Bekijk decontactgegevens, adressen en openingstijden (https://www.goudawijzer.nl/is/sociaal-team)contactgegevens, adressen en openingstijden.
Meldt u zich bij het Sociaal Team met een hulpvraag? Een deskundige medewerker denkt met u mee en beantwoordt uw vragen. Is er meer hulp nodig? Dan maakt het Sociaal Team een vervolgafspraak met u.
Het Sociaal Team werkt volgens de methode 1Gezin1Plan. Krijgt uw gezin jeugdhulp, dan zorgt een team van hulpverleners, gezinsleden en eventueel familie en vrienden er samen voor dat alle geboden hulp op elkaar wordt afgestemd. Alle mensen die hulp bieden werken samen aan dezelfde doelen, met de wensen en mogelijkheden van u en uw gezin als uitgangspunt.
Een jeugdarts of specialist kan uw kind ook doorverwijzen voor jeugdhulp. U krijgt dan wel nog een beschikking van de gemeente. U kunt vervolgens zelf contact opnemen met de jeugdhulpaanbieder. Deze organisatie moet dan wel een contract hebben met de gemeente. Is er zorg nodig van een aanbieder zonder contract, dan kunt u contact opnemen met hetSociaal Team (https://www.sociaalteamgouda.nl/)Sociaal Team.
Indien er jeugdhulp nodig is voor uw kind, dan kan dit in Zorg in Natura of in de vorm van PGB. Met een PGB kunt u zelf de benodigde hulp inkopen. Aan het beheren van een pgb zijn voorwaarden verbonden. HetSociaal Team (https://www.sociaalteamgouda.nl/)Sociaal Teamkan u hier uitleg over geven.
U kunt eventueel hulp krijgen van een onafhankelijke cliëntondersteuner bij het regelen en aanvragen van jeugdhulp. Een cliëntondersteuner weet welke mogelijkheden er zijn en helpt u om de weg te vinden in zorg en hulp. In Gouda wordt cliëntondersteuning aangeboden door het Sociaal Team. Neem contact op met hetSociaal Team (https://www.sociaalteamgouda.nl/)Sociaal Teamom cliëntondersteuning aan te vragen.
De gemeente is verantwoordelijk voor verschillende vormen van jeugdhulp. Bijvoorbeeld:
Voor een overzicht van alle vormen van jeugdhulp waar de gemeente verantwoordelijk voor is, kunt u kijken opRijksoverheid.nl (https://www.rijksoverheid.nl/onderwerpen/jeugdhulp/vraag-en-antwoord/hulp-vinden-voor-kind-4-18-jaar)Rijksoverheid.nl. Wilt u weten wat voor hulp er mogelijk is in uw situatie, neem dan contact op met hetSociaal Team (https://www.sociaalteamgouda.nl/)Sociaal Team.
In sommige gevallen valt de zorg voor jeugd met een beperking niet onder de Jeugdwet maar onder de Wet langdurige zorg (Wlz (https://www.goudawijzer.nl/is/een-vraag-over/zorg-en-ondersteuning/zorg-aanvragen/zorgwetten/wlz-zorg)Wlz). Een jongere komt mogelijk in aanmerking voor een Wlz-indicatie als hij of zij blijvend 24 uur per dag zorg in de nabijheid of permanent toezicht nodig heeft.
Verpleging voor kinderen valt niet onder de Jeugdwet maar onder de Zorgverzekeringswet. Verpleging kan ook onderdeel zijn van Wlz-zorg.
Bij ernstig zieke kinderen of kinderen met zware beperkingen kan het onduidelijk zijn of de hulp valt onder de Jeugdwet, Wlz of de Zorgverzekeringswet. Weet u niet welke instantie verantwoordelijk is voor de zorg en hulp aan uw kind? Leg uw vraag voor aan hetMeldpunt Juiste Loket (https://www.regelhulp.nl/juiste-loket)Meldpunt Juiste Loketof aan hetSociaal Team (https://www.sociaalteamgouda.nl/)Sociaal Team.
Met behulp van deZorgkeuze Midden-Holland (http://www.zorgkeuzemiddenholland.nl/)Zorgkeuze Midden-Hollandwordt u in de gelegenheid gesteld om een zorgaanbieder te vinden die het beste past bij uw zorgbehoefte. Zorgkeuze Midden-Holland richt zich op inwoners die vanuit de Jeugdwet of de Wet Maatschappelijke Ondersteuning zorg en ondersteuning nodig hebben en hiervoor een indicatie/beschikking van de gemeente hebben gekregen. Tevens kunt u hier informatie vinden over de zorgaanbieders die door de gemeentes in Midden-Holland gecontracteerd zijn. Door middel van het tonen van informatie over de betreffende zorgaanbieder wordt het maken van een keuze voor een zorgaanbieder een stuk makkelijker.
CJG / Sociaal Team Jeugd Gouda - Contact en openingstijden
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.