Soms is het nodig om iemand met een psychiatrische aandoening verplicht te behandelen. Dit gebeurt alleen als het echt niet anders kan. Kent u iemand die dringend zorg nodig heeft, en ziet u geen andere oplossing? Meld uw zorgen bij het lokale meldpunt verplichte geestelijke gezondheidszorg.
Iemand verplicht behandelen kan niet zomaar. Dit kan alleen als iemand zichzelf of anderen ernstig in gevaar brengt of ernstige schade aanricht. Of als hier een groot risico op is. Verplichte zorg is altijd een laatste redmiddel. Het kan alleen worden ingezet als een vrijwillige behandeling niet mogelijk is.
De voorwaarden en de rechten van de patiënt staan in deWet verplichte geestelijke gezondheidszorg (Wvggz) (https://www.dwangindezorg.nl/wvggz)Wet verplichte geestelijke gezondheidszorg (Wvggz).
Vormen van verplichte zorg zijn:
De verplichte zorg wordt zoveel mogelijk in iemands eigen omgeving gegeven. De patiënt krijgt de zorg dus bij voorkeur thuis. Gedwongen opname in een zorginstelling (bijvoorbeeld een ggz-instelling), gebeurt alleen als zorg in de eigen omgeving echt niet kan.
Maakt u zich zorgen over iemand in uw omgeving die volgens u dringend hulp nodig heeft? En ziet u geen andere oplossing? Dan kunt u uw zorgen melden bij het lokale meldpunt verplichte geestelijke gezondheidszorg. Bijvoorbeeld als een vriend, familielid of buurtgenoot erg verward lijkt en zichzelf of anderen in gevaar lijkt te brengen. U kunt uw melding doen op dewebsite van GGD Hollands Midden (http://ggdhm.nl/thema-s/category/zorg-en-overlast)website van GGD Hollands Midden.
Het lokale meldpunt verplichte geestelijke gezondheidszorg bekijkt dan wat er aan de hand is en onderzoekt of iemand (verplichte) behandeling nodig heeft.
De rechter beslist uiteindelijk of iemand verplicht ggz zorg moet krijgen. Krijgt iemand verplichte zorg, dan geeft de rechter hiervoor een zorgmachtiging af.
In speciale gevallen kan de burgemeester besluiten dat iemand verplicht zorg moet krijgen. Dit kan alleen als er geen tijd is voor een procedure via de rechter. De burgemeester besluit dit via een crisismaatregel. De burgemeester moet eerst advies vragen aan een onafhankelijke psychiater. En proberen om de patiënt te spreken.
De Wet verplichte ggz regelt dat de patiënt zoveel mogelijk invloed heeft op de zorg. Voordat de rechter een besluit neemt over verplichte zorg, krijgt de patiënt bijvoorbeeld de kans om een eigen plan van aanpak te maken. In dit plan beschrijft de patiënt zijn hulpvraag en de oplossingen die volgens hem het beste zijn. Bij het maken van een plan van aanpak kan de patiënt hulp vragen aan iemand uit zijn omgeving of aan eencliëntondersteuner (https://www.goudawijzer.nl/is/een-vraag-over/zorg-en-ondersteuning/zorg-aanvragen/clientondersteuning)cliëntondersteuner. Soms is dankzij het plan van aanpak de verplichte zorg niet meer nodig.
Een overzicht van de rechten van patiënten vindt u op de websiteDwangindezorg.nl (https://www.dwangindezorg.nl/wvggz/patientenrecht)Dwangindezorg.nl.
Krijgt u als patiënt te maken met verplichte zorg in de ggz, dan kunt u met vragen of klachten terecht bij een patiëntenvertrouwenspersoon (pvp) van de onafhankelijke Stichting PVP. De pvp luistert naar u. De pvp kent uw rechten en staat aan uw kant. Kijk voor meer informatie op dewebsite van Stichting PVP (https://pvp.nl/wat-is-een-pvp)website van Stichting PVP.
Voor familieleden van iemand die verplichte zorg krijgt is de situatie vaak niet makkelijk. Een melding kan de relatie flink onder druk zetten. Daarnaast kan het zwaar zijn om om te gaan met en te zorgen voor iemand in deze situatie. En dan krijgt u ook nog eens te maken met verschillende hulpverleners en instanties.
Daarom heeft u als naaste het recht om hulp te vragen aan een familievertrouwenspersoon. Deze hulp is gratis. Lees meer op de websiteFamilievertrouwenspersonen GGZ (https://www.familievertrouwenspersonenwvggz.nl/)Familievertrouwenspersonen GGZof bel de Hulp- en advieslijn: 0900 333 2222 (10 ct. pm)
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.