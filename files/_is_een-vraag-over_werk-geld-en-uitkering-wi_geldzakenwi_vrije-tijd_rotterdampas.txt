Met de Rotterdampas kunt u heel veel leuke dingen doen, gratis of met korting. Iedereen kan een pas kopen voor 65 euro via Rotterdampas.nl. Inwoners met een laag inkomen kunnen de pas met korting kopen. Hoeveel korting u krijgt, hangt af van uw inkomen.
Gouda heeft als stadspas gekozen voor de Rotterdampas. Met de Rotterdampas heeft u gratis of met korting toegang tot veel activiteiten in Gouda en de regio. Zoals gratis naar een museum of speeltuin. Maar ook goedkoop naar de dierentuin of een keer een gratis pannenkoek halen. Met de Rotterdampas kunt u ook allerlei leuke dingen buiten Gouda doen, bijvoorbeeld in Rotterdam, Delft of Den Haag. Hierdoor kunt u de kosten van de pas snel terugverdienen.
Kijk op dewebsite van de Rotterdampas (http://www.rotterdampas.nl/)website van de Rotterdampasof in het jaarmagazine dat u kunt downloaden.
Iedereen kan de Rotterdampas kopen voor €65. Dit kan viawww.rotterdampas.nl/bestellen (http://www.rotterdampas.nl/bestellen)www.rotterdampas.nl/bestellen. Een pas voor kinderen is € 20,- en kan via dezelfde website besteld worden, maar ook aan de balie in het Huis van de Stad. Adres: Burgemeester Jamesplein 1. Wel even een afspraak maken. Na een paar dagen krijgt u de Rotterdampas thuisgestuurd. De Rotterdampas is t/m 28 februari geldig, het maakt niet uit in welke maand u de pas koopt. Daarna kunt u een nieuwe pas kopen.
Inwoners met een laag inkomen (tot130% bijstandsnorm (https://www.gouda.nl/tabel-bijstandsnormen-130-excl-vt/)130% bijstandsnorm) kunnen voor € 5,- de Rotterdampas kopen via degemeente Gouda (https://www.gouda.nl/direct-regelen/geld-en-werk/extras-bij-laag-inkomen/rotterdampas-volwassene-met-korting/)gemeente Gouda. Voor hun inwonende kind(eren) tot en met 17 jaar is de pas gratis als één van de ouders de Rotterdampas met korting koopt. Op de Rotterdampas van deze kinderen staat het jeugdtegoed voor gratis (sport)kleding en schoolspullen. Op de pas staan ook bonnen voor gratis sportlessen en huiswerkbegeleiding.
De Rotterdampas is onderdeel van het kindpakket. Het kindpakket is voor kinderen uit gezinnen met een laag inkomen. Meer informatie vindt u op depagina over het kindpakket (https://www.gouda.nl/direct-regelen/geld-en-werk/extras-bij-laag-inkomen)pagina over het kindpakket (https://www.gouda.nl/direct-regelen/geld-en-werk/extras-bij-laag-inkomen/gratis-rotterdampas-voor-kinderen-van-0-t-m-17-jaar)op de website van de gemeente Gouda. Verdient u net boven de 130% van de bijstandsnorm? Dan mag u bij de gemeente Gouda de Rotterdampas voor de helft van de prijs kopen. Dat betekent dat u de pas voor €32,50 kunt kopen. Heeft u kinderen? Dan kunt u voor €10,- een Rotterdampas voor uw kinderen krijgen via de gemeente.
.
Er zijn allerlei acties in Gouda, gratis of met korting. Het hele (pas)jaar door worden er nieuwe acties toegevoegd, zoals lastminute-, maand- en seizoenacties. Zoek eenvoudig een actie of laat je inspireren voor een leuke dag uit. Bekijk alle leuke acties opwww.rotterdampas.nl (http://www.rotterdampas.nl/)www.rotterdampas.nl.
Laat uw pas blokkeren! Mail uw gegevens naar info@rotterdampas.nl en maak in uw mail duidelijk dat u uw pas wilt blokkeren. Heeft u een tegoed op uw pas? Bel direct met tel. (010) 498 46 66 om uw pas te blokkeren. Zo voorkomt u dat iemand anders uw tegoed kan uitgeven.
Acties waar u al gebruik van heeft gemaakt, zijn van de vervangende pas afgeschreven. De originele pas wordt geblokkeerd. Let op! Een vervangende pas voor een kind (t/m 17 jaar) kan alleen door een ouder/verzorger worden aangeschaft.
Heeft u nog vragen over de Rotterdampas? Kijk op dewebsite van de gemeente. (https://www.gouda.nl/direct-regelen/geld-en-werk/extras-bij-laag-inkomen)website van de gemeente.Heeft u hulp nodig bij het aanvragen? de gemeente kan u helpen (bel14 0182 (https://www.google.com/search?q=gemeente+gouda&rlz=1C1GCEA_enNL885NL887&oq=gemeente+gouda&aqs=chrome.0.69i59l2j0l4j46i175i199j69i60.6210j0j4&sourceid=chrome&ie=UTF-8)14 0182) of vraag bij depapierwinkel (https://www.goudawijzer.nl/is/product/127053/170392/invis2/papierwinkel)papierwinkelof ze u helpen.
Rotterdampas
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.