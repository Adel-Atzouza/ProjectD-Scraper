Als u niet thuis kunt herstellen kan een zorghotel uitkomst bieden. Hier verblijft u in een prettige sfeer en er is 24 uur per dag zorg beschikbaar.
In een zorghotel kunt u terecht als u tijdelijk niet thuis kunt of wilt wonen en zorg nodig heeft.
Er zijn verschillende soorten zorghotels. Sommige horen bij een ziekenhuis, verpleeghuis of revalidatiecentrum. Andere zijn aangepaste vakantiehotels of kuuroorden. Ook in het buitenland vindt u zorghotels.
In een zorghotel verblijft u tijdelijk, van één nacht tot enkele weken.
Zorghotels zijn bedoeld voor mensen die:
Zorghotels kunnen ook een geschikte oplossing zijn als u behoefte heeft aanrespijtzorg (https://www.goudawijzer.nl/is/een-vraag-over/zorgen-voor-een-ander/hulp-bij-de-mantelzorg/respijtzorg)respijtzorg. De mantelzorger die uw verzorging doet, kan dan even bijkomen. Ook kunt u samen weg.
In een zorghotel staat de klant centraal. U krijgt dezelfde service als in een hotel. Als u het nodig heeft kan een zorghotel extra zorg en ondersteuning regelen.
Zorghotels zijn vaak hotels met extra aanpassingen voor zorggasten. Controleer altijd of het zorghotel de door u gewenste zorg biedt.
Het aanbod van zorg verschilt per zorghotel. U kunt doorgaans rekenen op 24 uur per dag beschikbare verpleging. Ook is er vaakfysiotherapie (https://www.goudawijzer.nl/is/een-vraag-over/zorg-en-ondersteuning/veelgebruikte-zorg/fysiotherapie)fysiotherapie. Sommige hotels bieden ookergotherapie (https://www.goudawijzer.nl/is/een-vraag-over/zorg-en-ondersteuning/veelgebruikte-zorg/ergotherapie)ergotherapieenlogopedie (https://www.goudawijzer.nl/is/een-vraag-over/zorg-en-ondersteuning/veelgebruikte-zorg/logopedie)logopedie.
Vaak vindt u er ook leuke extra's zoals een restaurant, schoonheidssalon of mogelijkheden om te sporten.
In een zorghotel maakt u twee soorten kosten:
Verpleging en verzorging in een zorghotel zitten in het basispakket van de zorgverzekering. U moet dan wel een verwijzing van uw arts voor deze zorg hebben. Zorgverzekeraars noemen een zorghotel ook wel 'herstellingsoord'.
Het verblijf kan worden vergoed uit een aanvullende zorgverzekering. U kunt bij uwzorgverzekeraar (https://www.goudawijzer.nl/is/een-vraag-over/zorg-en-ondersteuning/zorg-aanvragen/zorgwetten/zorgverzekering)zorgverzekeraarnavragen of een verblijf in een zorghotel wordt vergoed. Vaak heeft de verzekeraar contracten met bepaalde hotels. Het is verstandig hier van tevoren naar te vragen. Vaak moet u wel een deel van de kosten zelf betalen.
Met een pgb vanuit deWet langdurige zorg (https://www.goudawijzer.nl/is/een-vraag-over/zorg-en-ondersteuning/zorg-aanvragen/zorgwetten/wlz-zorg)Wet langdurige zorg(Wlz) kunt u alleen verblijf inkopen bij toegelaten instellingen. Neem voor meer informatie contact op met uw zorgkantoor.
Krijgt u zorg vanuit deWet maatschappelijke ondersteuning (https://www.goudawijzer.nl/is/een-vraag-over/zorg-en-ondersteuning/wmo/wmo)Wet maatschappelijke ondersteuning(Wmo)? En wilt u deze zorg ontvangen terwijl u in een zorghotel verblijft? Of wilt u naar een zorghotel zodat uw mantelzorger even rust heeft? Dan kunt ucontact opnemen (https://www.goudawijzer.nl/is/footer/contact-opnemen)contact opnemenmetde gemeente (https://www.gouda.nl/direct-regelen/zorg-en-hulp)de gemeenteom na te vragen wat de mogelijkheden zijn.
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.