Bij euthanasie helpt een arts iemand met sterven. Dit kan alleen als iemand hier zelf om vraagt. Een arts mag alleen euthanasie verlenen om een eind te maken aan ondraaglijk en uitzichtloos lijden.
In een wilsverklaring zet u op papier welke zorg u wel of juist niet wilt aan het einde van uw leven. Een euthanasieverzoek is een wilsverklaring. Andere voorbeelden van een wilsverklaring zijn welke behandelingen u nog wel of juist niet wilt en of u wel of niet gereanimeerd wilt worden bij een hartstilstand.
Het is belangrijk om uw wilsverklaring te bespreken met uw huisarts. Zo weet de arts precies wat u bedoelt. Bespreek uw wensen ook met uw naasten.
Voor een wilsverklaring hoeft u niet naar de notaris. U kunt deze zelf opstellen. Uw naam, de datum en uw handtekening maken de verklaring geldig. Meer informatie en een invulformulier voor een wilsverklaring vindt u opThuisarts.nl (https://www.thuisarts.nl/wensen-voor-zorg-en-behandeling/ik-wil-mijn-wensen-over-zorg-en-behandeling-opschrijven)Thuisarts.nl.
Uw vraag aan een arts om euthanasie heet een euthanasieverzoek. Een euthanasieverzoek doen kan alleen als u wilsbekwaam bent. Wilsbekwaam zijn betekent dat u in staat bent om zelfstandig een beslissing te nemen en de gevolgend van die beslissing te overzien.
Bespreek uw wensen eerst met uw arts. U kunt een euthanasieverzoek mondeling doen. Vaak is het verstandig het euthanasieverzoek ook op te schrijven. Dit document is de euthanasieverklaring. Kijk op dewebsite van de Rijksoverheid (https://www.rijksoverheid.nl/onderwerpen/levenseinde-en-euthanasie/vraag-en-antwoord/wilsverklaring-opstellen)website van de Rijksoverheidvoor meer informatie over het schrijven van een euthanasieverzoek.
De Euthanasiewet bepaalt dat de arts die euthanasie toepast niet strafbaar is. Maar een arts moet wel zeer zorgvuldig te werk gaan. Dit staat beschreven in dezorgvuldigheidseisen (https://www.rijksoverheid.nl/onderwerpen/levenseinde-en-euthanasie/zorgvuldigheidseisen)zorgvuldigheidseisen.
De zorgvuldigheidseisen houden onder meer in dat de arts er zeker van is dat de patiënt het zelf wil en er goed over nagedacht heeft. Maar ook dat het lijden uitzichtloos en ondraaglijk is.
Hulp bij zelfdoding valt ook onder euthanasie. Alleen dient de arts dan niet de dodelijke middelen toe. Dat doet de patiënt zelf.
Als er in een wilsverklaring staat dat u een behandeling niet wilt, dan moet een arts zich daaraan houden. Staat er iets in dat u wel wilt, dan is de arts niet verplicht om dit te doen. Een arts is niet verplicht om een euthanasieverzoek uit te voeren.
Als een arts de euthanasie niet zelf wil uitvoeren, moet hij dit met de patiënt bespreken. Tijdens het gesprek moet de arts benoemen wat de mogelijkheden voor de patiënt zijn. Bijvoorbeeldpalliatieve zorg (https://www.goudawijzer.nl/is/een-vraag-over/zorg-en-ondersteuning/overlijden/laatste-levensfase/palliatieve-zorg)palliatieve zorgof een doorverwijzing naar een andere arts.
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.