Gezond eten is het makkelijkst als het een gewoonte is geworden. Houd daarom bij wat u eet en drinkt. Daarna kunt u binnen uw eetpatroon stapje voor stapje gezonde aanpassingen doen.
Door een week lang op te schrijven wat u eet en drinkt, krijgt u een duidelijk beeld van uw eetpatroon. Misschien eet u toch meer of ongezonder dan u dacht. Zo blijkt welke gewoontes u kunt veranderen.
Via de Eetmeter op dewebsite van het Voedingscentrum (https://mijn.voedingscentrum.nl/nl/)website van het Voedingscentrumkunt u gemakkelijk bijhouden wat u op een dag eet.
Om een gewoonte te doorbreken kunt u een als-dan-plan maken. Eerst gaat u na wat uw gewoonte is. Bijvoorbeeld dat u koekjes eet als u 's avonds op de bank zit. Dan maakt u met uzelf een nieuwe afspraak: "Als ik 's avonds op de bank zit, en ik wil iets eten, dan eet ik een appel."
Pak ongezonde gewoontes één voor één aan. Als-dan-plannen werken minder goed als u er meerdere tegelijk maakt. Meer over het maken van goede eetvoornemens leest u op dewebsite van het Voedingscentrum (https://www.voedingscentrum.nl/nl/service/vraag-en-antwoord/gezonde-voeding-en-voedingsstoffen/hoe-maak-ik-een-goed-voornemen-.aspx)website van het Voedingscentrum.
Op de website van het Voedingscentrum vindt u daarnaast nog meertips en hulpmiddelen om te beginnen met gezonder eten (https://www.voedingscentrum.nl/nl/gezond-eten-met-de-schijf-van-vijf/beginnen-met-gezonder-eten.aspx)tips en hulpmiddelen om te beginnen met gezonder eten.
U kunt producten die minder gezond zijn, vervangen door een gezonder alternatief dat binnen deSchijf van Vijf (https://www.goudawijzer.nl/is/een-vraag-over/gezond-blijven/eten-en-drinken/gezond)Schijf van Vijfpast. Kijk hiervoor in dezelijst van het Voedingscentrum (https://www.voedingscentrum.nl/nl/gezond-eten-met-de-schijf-van-vijf/wat-staat-in-de-schijf-van-vijf-en-wat-niet.aspx)lijst van het Voedingscentrum.
Grote veranderingen zijn moeilijk vol te houden. Zet daarom steeds kleine stapjes binnen wat u nu al eet en drinkt. Neem bijvoorbeeld water in plaats van cola, of volkoren spaghetti in plaats van gewone spaghetti. Na elke 'Eetwissel' eet u weer iets gezonder! Bekijk meer Eetwissels op dewebsite van het Voedingscentrum (https://www.voedingscentrum.nl/nl/thema/eetwissel.aspx)website van het Voedingscentrum.
Gezond eten is vaak lastig omdat ongezond eten makkelijk en verleidelijk is. U kunt thuis veel doen om gezond eten makkelijker te maken. Zet de fruitschaal bijvoorbeeld in het zicht. Zet ongezonde snacks op de bovenste plank van de keukenkast, in een niet-doorzichtige voorraaddoos.
Het Voedingscentrum heeft meertips (https://www.voedingscentrum.nl/nl/gezond-eten-met-de-schijf-van-vijf/hoe-ga-ik-om-met-verleidingen.aspx)tipsvoor het omgaan met ongezonde verleidingen.
Afwisseling is gezond. Elk voedingsmiddel bevat andere vitaminen en mineralen. Door regelmatig iets nieuws te proberen, zorgt u ervoor dat u overal voldoende van binnenkrijgt. Inkookboeken (https://www.bibliotheek.nl/catalogus.catalogus.html?q=gezond koken)kookboeken, tijdschriften en op internet kunt u allerlei gezonde recepten vinden.
Door vooraf na te denken over gezonde keuzes, maakt u het zichzelf gemakkelijker in de supermarkt. Bedenk van tevoren welke gezonde maaltijden u gaat maken en maak een boodschappenlijstje. Dat geeft houvast in de winkel.
Ga niet naar de supermarkt als u erg trek heeft. Probeer er bijvoorbeeld alleen naartoe te gaan als u net heeft gegeten. Zo voorkomt u dat u thuiskomt met eten dat u eigenlijk niet had willen kopen. Vermijd ook moeilijke plekken, bijvoorbeeld de snoepautomaat op uw werk, of de winkel bij een benzinestation.
Heeft u zin in drop, chips of andere ongezonde tussendoortjes? Probeer dan afleiding te zoeken door iets te gaan doen. Bijvoorbeeld de hond uitlaten, thee zetten of een vriend of vriendin bellen.
Het is veel makkelijker om gezond te eten als familie of vrienden ook gezond eten. Breng uw omgeving daarom op de hoogte van uw gezonde eetvoornemens. En probeer eens samen gezond te koken. Kijk hier voor meer informatie overgezonder eten samen met anderen. (https://www.goudawijzer.nl/is/een-vraag-over/gezond-blijven/eten-en-drinken/samen-met-anderen)gezonder eten samen met anderen.
Heeft u last van overgewicht? Misschien valt u af als u gezonder gaat eten. Soms werkt het beter om een dieet te volgen. Bij uw huisarts of bij dediëtist (https://www.goudawijzer.nl/is/een-vraag-over/zorg-en-ondersteuning/veelgebruikte-zorg/dietist)diëtistkunt u terecht voor dieetadviezen.
Welke voeding past het beste bij uw leeftijd en...
Welke voeding past het beste bij uw leeftijd en...
Welke voeding past het beste bij uw leeftijd en...
0900 0313 (tel:09000313)0900 0313info@goudenhart.nu (mailto:info@goudenhart.nu)info@goudenhart.nugoudenhart.nu (https://goudenhart.nu/)goudenhart.nuAntwerpseweg 72803DR Gouda
010 2025 165 (tel:0102025165)010 2025 165secretaresse@praktijkhrc.nl (mailto:secretaresse@praktijkhrc.nl)secretaresse@praktijkhrc.nlpraktijkhrc.nl (http://www.praktijkhrc.nl)praktijkhrc.nlHenk Speksnijderstraat 273067AC Rotterdam
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.