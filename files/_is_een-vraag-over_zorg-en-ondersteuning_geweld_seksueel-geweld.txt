Seksueel geweld is erg ingrijpend voor mensen die het meemaken. Praat erover met mensen die u vertrouwt. Of het afgelopen week gebeurd is, of langer geleden: hulp zoeken is nooit te laat.
Seksueel geweld is: seksuele handelingen die iemand moet uitvoeren in een ongelijkwaardige situatie. Met ongelijkwaardig bedoelen we dat de ander meer macht heeft, sterker is, ouder is of dat u van diegene afhankelijk bent. Seksueel geweld is strafbaar.
Mensen die een nare seksuele ervaring hebben meegemaakt kunnen zich daarna bang of verward voelen. Of in hun verdere leven problemen hebben met seks en relaties. Het maakt niet uit wanneer het is gebeurd, hulp zoeken is belangrijk.
Vaak is het heel moeilijk om te praten over een nare seksuele ervaring. Schaamte, schuldgevoel en angst kunnen ervoor zorgen dat mensen lang hun mond houden. Bovendien is de pleger vaak een bekende van het slachtoffer.
Toch is het belangrijk om er niet alleen mee rond te blijven lopen. Door het te vertellen kunt u steun en hulp krijgen. Kies iemand die u vertrouwt. Bijvoorbeeld een vriend(in) of familielid. Het kan ook helpen om uw verhaal eerst op te schrijven.
Op de website van het Centrum Seksueel Geweld vindt uverhalen (https://centrumseksueelgeweld.nl/story/)verhalenvan mensen die hulp hebben gezocht na een nare seksuele ervaring en wat dat voor hen heeft betekend.
Of het afgelopen week gebeurd is, of langer geleden: hulp zoeken is nooit te laat. U kunt altijd contact opnemen met het Centrum voor Seksueel Geweld (CSG): 24 uur per dag bereikbaar via 0800 0188. U kunt ’s avonds en ’s nachts ook chatten via dewebsite van het CSG (https://centrumseksueelgeweld.nl/)website van het CSG.
U kunt daar ook dekorte hulpwijzer van het CSG (https://centrumseksueelgeweld.nl/hulp/start/)korte hulpwijzer van het CSGinvullen, die snel de mogelijkheden voor hulp weergeeft die bij uw situatie passen.
U kunt bij verschillende hulplijnen terecht voor advies en een luisterend oor:
Bij al deze hulplijnen kunt u anoniem blijven als u dat wilt.
Bij seks tegen iemands wil is de hulp in de eerste week heel belangrijk. U kunt dan medicijnen krijgen om een soa, hiv of zwangerschap te voorkomen. Ook kan er bewijs worden verzameld voor als u later aangifte wilt doen. Wilt u zich lichamelijk laten onderzoeken na een ongewenste seksuele ervaring, neem dan zo snel mogelijk contact op met het CSG of met uw eigen huisarts.
U kunt melding of aangifte doen van seksueel geweld bij de politie. Is het zojuist gebeurd? Heeft u dringend medische zorg nodig? Bent u of zijn anderen in gevaar? Bel dan 112.
In andere gevallen kunt u bellen naar 0800 8844. U krijgt dan eerst een gesprek bij de politie. Zij bespreken met u wat er gebeurd is, of dit strafbaar is en wat u kunt doen. Als het strafbaar is, kunt u aangifte doen als u dat wilt. Daarna volgt politieonderzoek en eventueel een rechtszaak.
De politie kan u ook in contact brengen met hulpverleners, zoals Slachtofferhulp of het Centrum Seksueel Geweld.
U leest meer over melding en aangifte doen in de brochureSlachtoffer Seksueel Misdrijf (https://www.politie.nl/informatie/brochures-voor-slachtoffers-seksueel-misbruik.html)Slachtoffer Seksueel Misdrijfvan de politie.
Slachtofferhulp Nederland biedt gratis emotionele, juridische en praktische ondersteuning aan mensen die een nare seksuele ervaring hebben meegemaakt. Een medewerker van Slachtofferhulp kan bijvoorbeeld met u meegaan naar de rechtbank, helpen met het invullen van formulieren of gewoon een luisterend oor bieden. Kijk voor meer informatie op dewebsite van Slachtofferhulp Nederland (https://www.slachtofferhulp.nl/gebeurtenissen/seksueel-misbruik-geweld/)website van Slachtofferhulp Nederland.
Voor de verwerking kan contact met lotgenoten fijn zijn. Een paar initiatieven voor lotgenotencontact op een rij:
Heeft iemand in uw omgeving iets naars meegemaakt op seksueel gebied en wilt u diegene steunen? Op de website van het Centrum Seksueel Geweld vindt utips hoe u iemand kunt steunen (https://centrumseksueelgeweld.nl/iemand-steunen/)tips hoe u iemand kunt steunen.
Neem contact op metVeilig Thuis (https://veiligthuis.nl/)Veilig Thuisals u denkt dat er misschien sprake is van seksueel misbruik van een kind. U kunt ook bellen als u twijfelt. Meldpunt Veilig Thuis is gratis en 24 uur bereikbaar op 0800 2000.
Meer over het melden van kindermishandeling (https://www.goudawijzer.nl/is/een-vraag-over/opvoeding-en-gezin/gezond-opgroeien/veilig-opgroeien/kindermishandeling)Meer over het melden van kindermishandeling.
EMDR (Eye Movement Desensitisation & Reprocessing) is...
0800 2000 (tel:08002000)0800 2000info@veiligthuishm.nl (mailto:info@veiligthuishm.nl)info@veiligthuishm.nlveiligthuishollandsmidden.nl (http://www.veiligthuishollandsmidden.nl)veiligthuishollandsmidden.nlThorbeckelaan 52805CA Gouda
0800 2000 (tel:08002000)0800 2000info@veiligthuishm.nl (mailto:info@veiligthuishm.nl)info@veiligthuishm.nlveiligthuishollandsmidden.nl (https://veiligthuishollandsmidden.nl/)veiligthuishollandsmidden.nlParmentierweg 492316ZV Leiden
0900 0101 (tel:09000101)0900 0101info@slachtofferhulp.nl (mailto:info@slachtofferhulp.nl)info@slachtofferhulp.nlslachtofferhulp.nl (http://www.slachtofferhulp.nl)slachtofferhulp.nl
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.