Er zijn allerlei manieren waarop u de verzorging en verpleging van uw kind gemakkelijker kunt laten verlopen.
U kunt proberen uw kind zoveel mogelijk zelf te leren en te laten doen. Wat er dan mogelijk is hangt natuurlijk helemaal af van de beperking van uw kind.
Misschien kost het u veel geduld en energie om uw kind te leren zelf dingen te doen. Maar het is goed voor uw kind om een beetje zelfredzaam te zijn. Dat is niet alleen fijn op langere termijn, maar het geeft uw kind ook zelfvertrouwen.
Het is niet nodig om uw kind dagelijks in bad te doen of onder de douche. U kunt uw kind ook gewoon even met een washandje wassen bij de wastafel of terwijl uw kind op bed ligt. Het haar wassen hoeft ook niet dagelijks.
Het is belangrijk dat u 2 keer per jaar met uw kind naar de tandarts gaat.
Misschien moet u op zoek naareen tandarts (https://www.goudawijzer.nl/is/organisaties?x=214)een tandartsdie kinderen met een ernstige beperking behandelt. Dan kan het lastig zijn om een tandarts in de buurt te vinden. U kunt eventueel contact opnemen met deVereniging Mondzorg voor Bijzondere Zorggroepen (VMBZ) (https://www.vmbz.nl/)Vereniging Mondzorg voor Bijzondere Zorggroepen (VMBZ).
Een gewone tandarts kan de controles ook zelf doen. Moet er veel aan het gebit van uw kind gebeuren, dan moet dat misschien onder narcose in het ziekenhuis.
Het kan best lastig zijn om uw kind zindelijk te laten worden. Misschien heeft uw kind langdurig luiers nodig. Uw apotheek kan speciale grotere luiers leveren. U kunt vragen om proefpakketjes.
Het is mogelijk dat de ziektekostenverzekering de luiers vergoedt. Dat kunt u het beste even vragen bij uw eigen verzekering.
Het kan zijn dat uw kind kwijlt; dat doen veel kinderen met een verstandelijke of meervoudige beperking. Is het kwijlen ernstig of heeft uw kind er veel last van? Dan kunt u met uw kind via de huisarts terecht bij een kno-arts. Soms is behandeling van kwijlen mogelijk. De kno-arts kan u uitleggen wat voor uw kind het beste is.
Een ander verzorgen kan zwaar zijn voor uw rug. Denk bijvoorbeeld aan tillen en verplaatsen. Het is belangrijk om dit op de juiste manier te doen en eventueel hulpmiddelen te gebruiken. Handige tips en instructievideo's vindt u op de website vanSamen Beter Thuis (https://www.samenbeterthuis.nl/)Samen Beter Thuis.
Er zijn allerlei hulpmiddelen die u kunt gebruiken voor de verzorging van uw kind. Bijvoorbeeld: speciale drinkbekers en bestek, stabilisatiekussens, aankleedkussens, zwemhulpmiddelen, bijthulpmiddelen en nog veel meer.
U kunt bij uw zorgverzekeraar navragen welke hulpmiddelen vergoed worden. Maar u kunt ook zelf op zoek gaan.
Op de website vanCP Nederland (https://cpnederland.nl/vraag-en-aanbod/)CP Nederlandzijn ook tweedehands hulpmiddelen voor kinderen te vinden. CP Nederland is de vereniging voor mensen met de houdings- en bewegingsstoornis cerebrale parese, en hun naasten.
Bepaalde verpleegkundige handelingen kunt u zelf leren, andere moeten door een verpleegkundige worden gedaan. Sommige medicijnen mag u zelf aan uw kind geven.
Laat u zich goed informeren en vraag zoveel mogelijk aan de verpleegkundige van uw kind. Of anders aan de specialist, huisarts of apotheker.
Het is verstandig om goed in de gaten te houden hoeveel tijd u kwijt bent aan de verzorging van uw kind. Noteer voor uzelf een tijdlang hoeveel uren u dagelijks (of per week) besteedt. Schrijf ook op wat u precies voor handelingen verricht. Ga bij uzelf na wat u nog aankunt en wat uw grens is.
Misschien kunt u contact opnemen met uw zorgverzekeraar om te vragen welke (extra) voorzieningen en hulpmiddelen zij hebben en vergoeden om u te ondersteunen bij uw zorgtaken.
HomeCare Innovation verkoopt niet slechts één...
Wat zijn verpleegbaden? 
 Verpleegbaden worden ook wel hoog...
Wat is een instapbad
 Een  instapbad  is een bad dat...
0182 698 820 (tel:0182698820)0182 698 820info@sap-mh.nl (mailto:info@sap-mh.nl)info@sap-mh.nlsap-mh.nl (https://sap-mh.nl/)sap-mh.nlBleulandweg 102803HH Gouda
085 0189 444 (tel:0850189444)085 0189 444info@dental365.nl (mailto:info@dental365.nl)info@dental365.nldental365.nl (https://dental365.nl/spoed-tandarts/gouda/)dental365.nlvan Limburg Stirumstraat 12805BD Gouda
0182 510 527 (tel:0182510527)0182 510 527info@mondzorgbuchnerweg.nl (mailto:info@mondzorgbuchnerweg.nl)info@mondzorgbuchnerweg.nlmondzorgbuchnerweg.nl (https://www.mondzorgbuchnerweg.nl/)mondzorgbuchnerweg.nlBuchnerweg 72803GR Gouda
0182 521 941 (tel:0182521941)0182 521 941praktijk@tandartskalmeijer.nl (mailto:praktijk@tandartskalmeijer.nl)praktijk@tandartskalmeijer.nltandartskalmeijer.nl (https://www.tandartskalmeijer.nl/index.aspx)tandartskalmeijer.nlAderpolderweg 9-112807KL Gouda
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.