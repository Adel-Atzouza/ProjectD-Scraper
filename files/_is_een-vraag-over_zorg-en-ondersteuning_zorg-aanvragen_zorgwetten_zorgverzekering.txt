Iedereen van 18 jaar en ouder is verplicht een zorgverzekering te hebben. Dit staat in de Zorgverzekeringswet. Voor een basisverzekering moet een zorgverzekeraar iedereen accepteren.
Het basispakket dekt de kosten voor de zorg van bijvoorbeeld de huisarts, het ziekenhuis en de meeste medicijnen. Op dewebsite van de Rijksoverheid (https://www.rijksoverheid.nl/onderwerpen/zorgverzekering/vraag-en-antwoord/wat-zit-er-in-het-basispakket-van-de-zorgverzekering)website van de Rijksoverheidvindt u een overzicht van wat er in het basispakket zit.
De overheid bepaalt wat er in het basispakket zit. Het basispakket is voor iedereen gelijk.
Veel gemeenten bieden een zorgverzekering aan voor mensen met een laag inkomen. Dit heet eencollectieve zorgverzekering (https://www.goudawijzer.nl/is/werk-en-inkomen/minimaregelingen/collectieve-zorgverzekering)collectieve zorgverzekering.
Kinderen tot 18 jaar kunt u gratis meeverzekeren bij uw eigen zorgverzekering.
U heeft een verplicht eigen risico. Dit betekent dat u elk jaar de eerste medische kosten uit het basispakket zelf betaalt tot een bedrag van €385,- (in 2025). Het eigen risico geldt niet voor kinderen tot 18 jaar, en ook niet voor de huisarts, wijkverpleging, verloskundige zorg en kraamzorg.
U kunt ervoor kiezen om een hoger eigen risico te nemen. U betaalt dan een iets lager bedrag aan premie per maand.
Een aanvullende verzekering dekt de zorg die niet in het basispakket zit. Bijvoorbeeld tandartskosten of fysiotherapie. Een aanvullende verzekering is niet verplicht. U kiest zelf of u er een wilt afsluiten.
Zorgverzekeraars mogen zelf de voorwaarden en vergoedingen bepalen van een aanvullende verzekering. Een verzekeraar mag u ook weigeren. Sommige verzekeraars rekenen een hogere premie voor mensen die ouder zijn of chronisch ziek.
U kunt overstappen naar een andere zorgverzekeraar. Dat lijkt misschien veel gedoe. Toch kan het de moeite waard zijn, omdat u bij een andere verzekeraar bijvoorbeeld minder premie betaalt of betere zorg vergoed krijgt.
U kunt elk jaar in december en januari overstappen. Voor 1 januari moet u uw oude verzekering opzeggen. Een nieuwe verzekering afsluiten kan tot en met 31 januari.
Op Rijksoverheid.nl kunt u een stappenplan vinden voor hetoverstappen naar een andere zorgverzekering (https://www.rijksoverheid.nl/onderwerpen/zorgverzekering/vraag-en-antwoord/overstappen-zorgverzekeraar)overstappen naar een andere zorgverzekering.
Om een zorgverzekering te kiezen, kunt u online zorgverzekeringen met elkaar vergelijken. Onderaan de pagina vindt u links naar vergelijkende websites.
Het verschilt per verzekeraar bij welk ziekenhuis of welke specialist u terecht kunt. Wilt u zelf kunnen kiezen, dan moet u meer premie betalen. Het is dus verstandig een zorgverzekering te kiezen die goed bij uw situatie en wensen past.
Op dewebsite van de Patiëntenfederatie Nederland (https://www.patientenfederatie.nl/over-de-zorg/zorgverzekering)website van de Patiëntenfederatie Nederlandvindt u veel informatie over soorten zorgverzekeringen. Zo krijgt u tips bij het maken van uw keuze en kunt u ervaringen van anderen lezen.
Heeft u een laag inkomen? Dan kunt u misschienzorgtoeslag (https://www.goudawijzer.nl/is/een-vraag-over/werk-geld-en-uitkering/geldzaken/zorg/zorgtoeslag)zorgtoeslagkrijgen. Zorgtoeslag is een bijdrage in de kosten van uw zorgverzekering. De hoogte van de zorgtoeslag hangt af van de hoogte van uw inkomen.
Voor jongeren die hulp nodig hebben bij het regelen van digitale zaken met de overheid, is er Digidingen-desk. Ben je bijvoorbeeld 18 jaar geworden en moet je een zorgverzekering afsluiten, maar weet je niet precies hoe je dat moet aanpakken? Of wil je weten of je zorgtoeslag kunt aanvragen? Op dewebsite van Digidingen-desk (https://digidingen-desk.nl/)website van Digidingen-deskvind je stappenplannen die je kunt volgen. Ook vind je op de website meer informatie over zorgverzekeringen en zorgtoeslag, en een overzicht van organisaties waar je contact mee kunt opnemen als je nog vragen hebt.
Heeft u verpleging en verzorging nodig, dan kunt u (soms) kiezen voor een persoonsgebonden budget (pgb). Dit is een geldbedrag waarmee u zelf zorg kunt inkopen. Sommige pgb's vallen onder de Zorgverzekeringswet. In zo'n geval betaalt uw zorgverzekeraar dit budget. Hier zijn wel voorwaarden aan verbonden, net als aan andere soorten pgb's. U kunt er meer over lezen op de website van belangenverenigingPer Saldo (https://www.pgb.nl/alles-over-het-pgb/aanvragen-van-een-pgb/pgb-aanvragen-bij-je-zorgverzekeraar/)Per Saldo.
030 6396 222 (tel:0306396222)030 6396 222sc@onvz.nl (mailto:sc@onvz.nl)sc@onvz.nlonvz.nl (http://www.onvz.nl/)onvz.nlDe Molen 663995AX Houten
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.