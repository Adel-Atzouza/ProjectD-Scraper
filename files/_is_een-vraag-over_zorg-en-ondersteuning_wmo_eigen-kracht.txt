De Wet maatschappelijke ondersteuning (Wmo) is er om mensen te ondersteunen die zich niet op eigen kracht kunnen redden. Tijdens het keukentafelgesprek zult u misschien de term 'eigen kracht' horen. In de wet gaat het ook over 'zelfredzaamheid' en 'participatie'. U leest hier meer over wat daarmee wordt bedoeld.
Eigen kracht betekent: je eigen leven kunnen vormgeven en problemen zelf kunnen oplossen.
In de Wet maatschappelijke ondersteuning (Wmo (https://www.goudawijzer.nl/is/een-vraag-over/zorg-en-ondersteuning/wmo/wmo)Wmo) staat dat inwoners een eigen verantwoordelijkheid hebben voor hoe ze hun leven inrichten. Lukt het u minder goed om uzelf te redden in het dagelijks leven, of om mee te doen in de maatschappij? Dan verwacht de overheid dat u eerst uw 'eigen kracht' gebruikt om die problemen op te lossen.
Eigen kracht is heel breed. Het is alles wat u zelf kunt doen om problemen op te lossen en te voorkomen. Bijvoorbeeld: zelf een hulpmiddel kopen, een goede zorgverzekering nemen, iemand zoeken die u helpt bij het huishouden, of alvast gaan sparen voor een gelijkvloerse woning. Tijdens hetkeukentafelgesprek (https://www.goudawijzer.nl/is/een-vraag-over/zorg-en-ondersteuning/zorg-aanvragen/keukentafelgesprek/keukentafelgesprek)keukentafelgesprekzal uw eigen kracht worden besproken.
Eigen regie betekent dat u zelf bepaalt hoe uw dagelijks leven eruit ziet. En hoe u goed kunt leven, ook als u een beperking of ziekte heeft.
Voor de zorg betekent het dat u zelf beslissingen kunt nemen over hoe de zorg georganiseerd wordt. Het uitgangspunt zijn úw wensen. Hoe wilt u leven? Hoe past de zorg of ondersteuning die u nodig heeft daarin? Wat wilt u zelf doen en wat laat u door anderen doen?
Het maken van eenzorgplan (https://www.goudawijzer.nl/is/een-vraag-over/zorg-en-ondersteuning/zorg-aanvragen/zorgplan)zorgplanpast goed bij eigen regie houden. Wilt u graag uw eigen beslissingen maken, maar heeft u daar wel advies of ondersteuning bij nodig? Dan iscliëntondersteuning (https://www.goudawijzer.nl/is/een-vraag-over/zorg-en-ondersteuning/zorg-aanvragen/clientondersteuning)cliëntondersteuningmisschien wat voor u.
U kunt hulp krijgen uit de Wet maatschappelijke ondersteuning (Wmo (https://www.goudawijzer.nl/is/een-vraag-over/zorg-en-ondersteuning/wmo/wmo)Wmo) als u problemen heeft met zelfredzaamheid. Maar wanneer bent u zelfredzaam?
Volgens de wet is dat als u de dagelijkse dingen zelf kunt doen. Zoals uzelf aankleden, eten, boodschappen doen en koken.
Het houdt ook in dat u uw huishouden op orde kunt houden. De huishoudelijke klussen doen, zoals schoonmaken, wassen en onderhoud, maar ook uw administratie en uw geldzaken bijhouden.
Hoe u dit organiseert, hangt af van uw situatie. Misschien kunt u het nog zelf, misschien heeft u hulp nodig bij bepaalde dingen. Als u dingen met hulp nog wel kan, bent u ook zelfredzaam.
U kunt ook hulp krijgen uit de Wet maatschappelijke ondersteuning (Wmo (https://www.goudawijzer.nl/is/een-vraag-over/zorg-en-ondersteuning/wmo/wmo)Wmo) als u problemen heeft met participatie. Maar wat houdt dat in?
De wet legt participatie uit als: 'deelnemen aan het maatschappelijk verkeer'. Participeren betekent dus meedoen aan de samenleving, bijvoorbeeld door activiteiten te ondernemen, (vrijwilligers)werk te doen en contacten met anderen te onderhouden, zoals met vrienden, familie, buurtgenoten, klasgenoten of collega's.
Wilt u hetkeukentafelgesprek (https://www.goudawijzer.nl/is/een-vraag-over/zorg-en-ondersteuning/zorg-aanvragen/keukentafelgesprek/keukentafelgesprek)keukentafelgesprekgoed voorbereiden? Neem dan detips (https://www.goudawijzer.nl/is/een-vraag-over/zorg-en-ondersteuning/zorg-aanvragen/keukentafelgesprek/tips-voor-het-keukentafelgesprek)tipseens door.
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.