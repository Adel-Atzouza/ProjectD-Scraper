Bij hospitaverhuur verhuurt u een of meer kamers in uw koop- of huurwoning aan iemand anders, bijvoorbeeld een student. Hospita en huurder delen gemeenschappelijke voorzieningen, zoals keuken, toilet en badkamer. Er zijn meerdere organisaties die bij hospitaverhuur kunnen begeleiden.
Heeft u een kamer vrij in uw koop- of huurwoning? Als u deze kamer verhuurt helpt u anderen en kunt u zelf iets bijverdienen.
Het is verstandig om de verhuur via een organisatie te doen. Zij kunnen helpen bij het vinden van de juiste huurder en garanderen vaak de huurinkomsten. Op de websiteGeef Tijdelijk Thuis (https://www.geeftijdelijkthuis.nl/)Geef Tijdelijk Thuisvindt u meer informatie over deze organisaties.
Op dewebsite van de Rijksoverheid (https://www.rijksoverheid.nl/onderwerpen/woning-verhuren/vraag-en-antwoord/wat-moet-ik-weten-als-ik-een-hospitakamer-wil-verhuren)website van de Rijksoverheidvindt u meer informatie over de voorwaarden voor verhuur en de gevolgen voor toeslagen, uitkeringen en belastingen. Check bij uw gemeente wat de lokale voorwaarden zijn.
Hospi Housing koppelt (internationale) studenten aan lokale hosts en gastgezinnen. Zij bieden persoonlijke begeleiding vanaf het vinden van een student tot aan het einde van de huurperiode. Aanmelden is gratis en een kamer verhuren kan al vanaf 2 maanden.
Hospi Housing werkt al samen met meer dan 50 gemeenten in Nederland en komt graag in contact met nieuwe verhuurders. Op dewebsite van Hospi Housing (https://hospihousing.com/nl/)website van Hospi Housingvindt u meer informatie.
Via Onder de Pannen kunt u een kamer verhuren aan een stads- of dorpsgenoot die economisch dakloos is geworden. Dit is dakloosheid door bijvoorbeeld verlies van uw baan of door scheiding/relatiebreuk. Onder de Pannen regelt een huurcontract voor maximaal 12 maanden, staan garant voor de huurinkomsten en houden gedurende de hele huurperiode persoonlijk contact.Op dewebsite van Onder de Pannen (https://www.onderdepannen.nl/)website van Onder de Pannenvindt u meer informatie.
Stichting Kamers met Aandacht helpt kwetsbare jongeren tussen 18 en 23 jaar op weg naar zelfstandigheid. Als verhuurder kunt u een groot verschil maken in het leven van deze jongeren. De co√∂rdinator van Kamers met Aandacht helpt bij het vinden van de juiste match. U verhuurt uw kamer voor minimaal 1 jaar en maximaal 2 jaar.
Op dewebsite van Kamers met Aandacht (https://kamersmetaandacht.nl/)website van Kamers met Aandachtvindt u meer informatie en een overzicht van alle gemeentes waar zij actief zijn.
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.