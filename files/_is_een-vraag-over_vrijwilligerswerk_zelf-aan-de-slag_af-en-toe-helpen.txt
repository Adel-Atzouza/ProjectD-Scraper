Wilt u geen 'vast' vrijwilligerswerk doen, maar vindt u het wel fijn om af en toe te helpen? Dan is er genoeg te doen.
Als u iets voor een ander wilt doen, kunt u beginnen in uw eigen omgeving. Kijk eens wie u zou kunnen helpen met een klusje. Of wie behoefte heeft aan een dagje uit.
Veel mensen vragen niet om hulp of aandacht, maar vinden het wel prettig als iemand het aanbiedt.
Stel dat uw buurvrouw pas is bevallen van haar tweede kind. Misschien kunt u eens naar het park met de oudste om de eendjes te voeren. U kunt ook aanbieden om een boodschap te doen, of gewoon eens op de koffie gaan.
U kunt tijdens NLdoet een dag meehelpen bij een vrijwilligersorganisatie in uw buurt. Bijvoorbeeld klussen bij de kinderboerderij, de tuin opruimen bij iemand uit uw buurt, of een leuke dag organiseren voor mensen die in een zorginstelling wonen.
NLdoet vindt elk jaar plaats in maart. Een overzicht van alle activiteiten kunt u vinden viaNLdoet.nl (https://www.nldoet.nl/index.php/)NLdoet.nl.
In uw vriendenkring of kennissenkring heeft u vast ook wel mensen voor wie u iets kunt doen. Een muur verven bij uw vriend die net is verhuisd, even op de kinderen van uw vriendin passen, zodat zij even rustig naar de stad kan. Ook al vragen ze er niet om, ze zouden uw hulp misschien erg fijn vinden!
Uiteraard kunt u ook uw familieleden ondersteunen. Veel mensen helpen hun ouders wanneer ze oud en hulpbehoevend zijn. U kunt misschien wat huishoudelijk werk voor uw ouders doen, of met ze meegaan naar de dokter. Ook andere familieleden zullen het op prijs stellen als u iets voor hen doet.
Misschien kunt u iets betekenen voor iemand die hetzelfde heeft meegemaakt als u. Als u beiden bijvoorbeeld uw partner heeft verloren, weet u precies hoe de ander zich voelt. Dat kan een band scheppen.
De mensen uit uw omgeving kunnen u ook in contact brengen met anderen. Misschien kennen ze iemand met dezelfde interesses, of een specifieke hulpvraag die precies bij u past. Dat maakt het contact voor u beiden extra waardevol.
Op de website Goudvoorelkaar.nl komt vraag en aanbod van vrijwilligers, vrijwilligerswerk en professionele hulp in Gouda bij elkaar. Zowel inwoners als (vrijwilligers)organisaties kunnen hier een vraag of aanbod plaatsen.
Op Goudvoorelkaar.nl vindt u ook individuele hulpvragen van inwoners die eenmalig of af en toe hulp zoeken bij een klusje. Ga naar:www.goudvoorelkaar.nl (https://www.goudvoorelkaar.nl/)www.goudvoorelkaar.nl.
Het kan ook zijn dat mensen u niet durven te vragen, omdat u normaal niet zo vaak met elkaar praat. Wat vaker een praatje maken kan dan al helpen. Als u bijvoorbeeld uw alleenstaande buurman wat beter leert kennen, zal hij u later makkelijker om hulp vragen. Bijvoorbeeld wanneer hij een keer iets groots moet sjouwen.
U kunt best iets voor een ander betekenen, zonder dat het u elke week veel tijd gaat kosten. Ook een keertje bij iemand op bezoek gaan of iemand begeleiden naar de huisarts kan al fijn zijn voor diegene.
U kunt ookvia een organisatie vrijwilligerswerk doen (https://www.goudawijzer.nl/is/een-vraag-over/vrijwilligerswerk/zelf-aan-de-slag/soorten)via een organisatie vrijwilligerswerk doen. Dan maakt u deel uit van een vast verband, waarin er van u verwacht wordt dat u op bepaalde tijden iets komt doen.
Hier zijn veel mogelijkheden voor, van trainer bij de sportclub tot gastheer of gastvrouw in een ziekenhuis.
0182 235 082 (tel:0182235082)0182 235 082gouda@hiphelpt.nl (mailto:gouda@hiphelpt.nl)gouda@hiphelpt.nlhiphelpt.nl (https://hiphelpt.nl/gouda)hiphelpt.nl
06 28 21 71 54 (tel:0628217154)06 28 21 71 54netwerk@samenvoorgoud.nl (mailto:netwerk@samenvoorgoud.nl)netwerk@samenvoorgoud.nlsamenvoorgoud.nl (http://www.samenvoorgoud.nl)samenvoorgoud.nlKanaalstraat 312801SH Gouda
06 18 52 72 96 (tel:0618527296)06 18 52 72 96aanvragen@nonfoodbankgouda.nl (mailto:aanvragen@nonfoodbankgouda.nl)aanvragen@nonfoodbankgouda.nlnonfoodbankgouda.nl (https://www.nonfoodbankgouda.nl)nonfoodbankgouda.nlJohan den Haenstraat 92806WV Gouda
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.