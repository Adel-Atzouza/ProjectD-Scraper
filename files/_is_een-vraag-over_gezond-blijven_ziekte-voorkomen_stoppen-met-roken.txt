Wilt u stoppen met roken? Misschien heeft u iets aan deze adviezen.
Zoek van tevoren informatie op over wat er met u kan gebeuren als u stopt met roken. U kunt namelijk ontwenningsverschijnselen krijgen. Dat zijn klachten die veroorzaakt worden door het stoppen met roken. Bijvoorbeeld hoofdpijn, prikkelbaar zijn of zweten.
En wat worden voor u misschien moeilijke momenten als u eenmaal gestopt bent? Als u weet wat u te wachten staat, kunt u zich daarop voorbereiden. Op de websiteIkstopnu.nl (https://www.ikstopnu.nl/ontwenningsverschijnselen/)Ikstopnu.nlvindt u veel informatie over ontwenningsverschijnselen, en tips om het stoppen te blijven volhouden.
Kies een dag uit waarop u stopt met roken. Ga vanaf die dag niet alleen minderen, maar stop er helemaal mee.
Vertel iedereen dat u een serieuze poging doet om te stoppen met roken. En vraag mensen of ze hier rekening mee willen houden door geen sigaret aan te bieden of niet te roken waar u bij bent.
Tips om niet in de verleiding te komen:
Streng zijn voor uzelf is belangrijk als u wilt stoppen. Uw zelfdiscipline moet sterker zijn dan de verleiding. Herinner uzelf er steeds aan waarom u stopt met roken. Blijf positief en blijf erin geloven dat u het kunt. Beloon uzelf eventueel ook met een klein cadeautje. Bijvoorbeeld elke maand sinds u gestopt bent.
Afleiding kan helpen! Bedenkt van tevoren wat u gaat doen als u toch in de verleiding komt om te gaan roken. Een boek lezen of een praatje maken met iemand kan al voldoende zijn. Maar u kunt ook juist iets actiefs gaan doen, zoals hardlopen of een eind fietsen.
Misschien vindt u het erg moeilijk om vol te houden en steekt u toch weer een sigaret op. Denk dan niet direct dat u het niet kunt en dat u weer bent begonnen met roken. Stop gewoon opnieuw.
Er is allerlei ondersteuning voor mensen die zelfstandig proberen te stoppen met roken:
Meer informatie over goede stopmethoden vindt u op de websiteIkstopnu.nl (https://www.ikstopnu.nl/stoppen-met-roken/zelf-stoppen/)Ikstopnu.nl. Uw huisarts kan u helpen om de aanpak te kiezen die bij u past.
U kunt gratis bellen met de Stoplijn, via telefoonnummer 0800 - 1995. U kunt bij de Stoplijn terecht met al uw vragen over stoppen met roken.
Uwhuisarts (https://www.goudawijzer.nl/is/een-vraag-over/zorg-en-ondersteuning/veelgebruikte-zorg/huisarts)huisartskan u helpen bij het stoppen met roken. Wanneer u hulpmiddelen wilt gebruiken, zoals nicotinevervangende middelen of medicijnen, dan is het verstandig om de huisarts om advies te vragen.
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.