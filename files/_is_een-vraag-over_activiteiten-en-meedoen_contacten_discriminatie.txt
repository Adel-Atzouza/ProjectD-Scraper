Discriminatie betekent dat mensen onterecht een verschillende behandeling krijgen. Bijvoorbeeld vanwege geloof, huidskleur, geslacht, leeftijd, seksuele voorkeur of het hebben van een beperking. Voelt u zich door iemand gediscrimineerd? Spreek diegene erop aan. Ga voor hulp en advies naar een antidiscriminatiebureau. U kunt ook aangifte doen bij de politie.
Mensen verschillend behandelen hoeft niet altijd discriminatie te zijn. Iemand die discrimineert, maakt verschil op basis van kenmerken die er niet toe doen. Als iemand zonder rijbewijs solliciteert op een baan als vrachtwagenchauffeur en wordt afgewezen, dan is dat geen discriminatie. Het is wel discriminatie als iemand de baan niet krijgt omdat hij of zij moslim is of homoseksueel.
Discriminatie is in Nederland verboden. Dat staat in artikel 1 van de Grondwet. Kijk voor meer informatie opDiscriminatie.nl (https://discriminatie.nl/wat-is-discriminatie/)Discriminatie.nl.
Wordt u gediscrimineerd of merkt u dat iemand anders gediscrimineerd wordt? Zeg er dan iets van. U kunt het volgende doen:
Stopt het gedrag niet, dan kunt u het aankaarten bij degene die er iets aan kan doen: een trainer of coach, de leidinggevende, een leerkracht op school, de klachtencommissie binnen een organisatie.
Krijgt u te maken met discriminatie waar anderen bij zijn? Vraag dan de hulp van deze getuigen. Noteer hun namen en telefoonnummers, zodat u ze later weer kunt bereiken. Met verklaringen van getuigen staat u sterker als u discriminatie wilt melden bij de politie of bij een antidiscriminatiebureau.
Discriminatie op het werk komt regelmatig voor. Meld het bij uw werkgever als u ziet of hoort dat het gebeurt. Als er binnen uw bedrijf een klachtenregeling is, kunt u daarin meer informatie vinden over het doen van een melding.
Weet u niet goed hoe u het aan moet pakken, dan kunt u iemand op uw werk in vertrouwen nemen, zoals uw leidinggevende of een vertrouwenspersoon. Ook kunt u advies krijgen van de personeelsafdeling, de ondernemingsraad of de vakbond.
Wordt uw melding of klacht niet goed opgepakt, dan kunt u de situatie melden bij het antidiscriminatiebureau.
U kunt discriminatiemelden (https://stichtingidb.nl/)meldenbij Stichting iDb, het antidiscriminatiebureau in de regio Haaglanden & Midden-Holland.
Zij kunnen u helpen door in gesprek te gaan met de organisatie waar u over klaagt. Vaak kunt u met bemiddeling wel tot een oplossing komen.
U kunt ook bellen met de landelijke meldlijn: 0900 - 2354354.
Het antidiscriminatiebureau kan u ook adviseren over eventuele verdere stappen. U kunt bijvoorbeeld aangifte doen van discriminatie bij de politie. De dader kan dan worden vervolgd en wellicht gestraft.
Een andere mogelijkheid is eenmelding doen (https://klachtenformulier.mensenrechten.nl/)melding doenbij bij het College voor de Rechten van de Mens. Het College kan beoordelen of u bent gediscrimineerd.
0800 0880 (tel:08000880)0800 0880info@stichtingidb.nl (mailto:info@stichtingidb.nl)info@stichtingidb.nlstichtingidb.nl (https://stichtingidb.nl/)stichtingidb.nlKoninginnegracht 12b2514AA 's-Gravenhage
Discriminatiebestrijding Haaglanden & Hollands-Midden
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.