U heeft uw burgerservicenummer en een DigiD nodig wanneer u zaken gaat regelen met de overheid.
Het burgerservicenummer is een uniek persoonsnummer voor elke Nederlander. U moet het burgerservicenummer bij alle overheidsdiensten gebruiken. Ook bij de Belastingdienst en het UWV. Als u uw burgerservicenummer doorgeeft aan een overheidsorganisatie, dan weten ze wie u bent. Zo hoeft u niet al uw gegevens steeds opnieuw door te geven.
Het burgerservicenummer wordt ook in het onderwijs en in de zorg gebruikt.
Iedereen in Nederland van 14 jaar en ouder moet kunnen laten zien wie die is. Dat kunt u doen met een geldig legitimatiebewijs. Bijvoorbeeld een identiteitskaart, een paspoort of een rijbewijs. Hierop staat ook altijd uw burgerservicenummer.
Eenidentiteitsbewijs aanvragen (https://www.gouda.nl/direct-regelen/leven-en-wonen/reizen-en-papieren/paspoort/)identiteitsbewijs aanvragenkan bij de afdeling Burgerzaken van de gemeente.
Met uw DigiD kunt u laten zien wie u bent als u iets moet regelen op websites van de overheid of zorginstellingen. Ook zorgverzekeraars en pensioenfondsen maken gebruik van DigiD. Zo weten die organisaties zeker dat u het bent.
Om een DigiD aan te vragen gaat u naarDigiD.nl (https://www.digid.nl/)DigiD.nl.
Met uw DigiD kunt u makkelijk en veilig inloggen bij sites van de overheid. DigiD vervangt een inlogcode of gebruikersnaam en wachtwoord op een beveiligde website. Uw DigiD is voor elke deelnemende website hetzelfde.
Inloggen met DigiD kan op verschillende manieren. Een eenvoudige manier is met de DigiD app op uw smartphone. Een overzicht en uitleg staat opDigiD.nl (https://www.digid.nl/inlogmethodes/)DigiD.nl.
Heeft u hulp nodig bij het aanvragen van uw DigiD? Of wilt u meer uitleg over hoe u DigiD moet gebruiken? U kunt met uw vraag naar het Informatiepunt Digitale Overheid (IDO) bij u in de buurt. Het IDO biedt gratis hulp bij vragen over digitale overheid.
In de bibliotheek kunt u meedoen met een cursus digitale vaardigheden. Tijdens zo'n cursus leert u omgaan met uw DigiD en om overheidszaken via internet te regelen.
Ben je tussen de 14 en 27 jaar oud? Dan kan de Digidingen-desk jou helpen om digitaal zaken te regelen met de overheid. Op dewebsite van de Digidingen-desk (https://digidingen-desk.nl/)website van de Digidingen-deskvind je bijvoorbeeld stappenplannen voor het aanvragen van DigiD of een identiteitsbewijs. Ook vind je op de website meer informatie over DigiD en over identiteitsbewijzen, en een overzicht van organisaties waar je contact mee kunt opnemen als je nog vragen hebt.
Zorg ervoor dat niemand misbruik kan maken van uw DigiD.
De uitgebreide tips leest u opDigiD.nl (https://www.digid.nl/veiligheid/)DigiD.nl.
Tegenwoordig kun je van alles regelen via internet. Ook contact met...
Tegenwoordig kun je van alles regelen via internet. Ook contact met...
Paspoort aanvragen
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.