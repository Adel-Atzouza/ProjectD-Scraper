De trein, bus, tram en metro zijn vormen van openbaar vervoer (ov). Vervoersbedrijven hebben extra dienstverlening om mensen met een beperking te helpen bij hun reis.
Als u met het openbaar vervoer reist, is het handig om een OV-chipkaart aan te vragen. DeOV-chipkaart (https://www.ov-chipkaart.nl/)OV-chipkaartis het betaalmiddel voor al het openbaar vervoer in Nederland.
Weet u niet goed hoe u de OV-chipkaart moet gebruiken? Of hoe u via internet uw reis kunt plannen? OpSeniorweb (https://www.seniorweb.nl/onderwerp/reizen-en-route#/artikelen)Seniorwebvindt u artikelen met uitleg over de OV-chipkaart.
Voor informatie in simpele taal kunt u kijken opUitleg OV-chipkaart.nl (https://uitlegov-chipkaart.netrex.nl/)Uitleg OV-chipkaart.nl. Op deze website wordt in begrijpelijke taal uitgelegd wat de OV-chipkaart is en hoe je ermee kunt reizen. De informatie wordt ook voorgelezen.
Via de online OV-routeplanner op de website9292.nl (https://9292.nl/)9292.nlof in de 9292-app kunt u uitzoeken hoe u moet reizen. U voert uw vertrekpunt en plek van bestemming in en 9292 geeft aan wat de snelste route is, op welk perron u moet zijn en waar u moet overstappen. Ook krijgt u een melding bij vertraging.
Op Seniorweb wordt stap voor stap uitgelegd hoe u een reis kunt plannen met9292.nl (https://www.seniorweb.nl/artikel/reis-met-ov-plannen-met-9292-nl)9292.nlof de9292-app (https://www.seniorweb.nl/artikel/routes-plannen-met-de-ov-app-9292)9292-appop uw smartphone of tablet.
9292 kan bij het plannen rekening houden met een lichamelijke beperking. Ook kan 9292 er  rekening mee houden als u blind of slechtziend bent. Zo kunt u een reisadvies krijgen met langere overstaptijd. Of reizen plannen waarbij u zo min mogelijk hoeft te lopen. Blinden en slechtzienden krijgen bij het voorlezen van het reisadvies te horen bij welke haltes een blindengeleidenlijn aanwezig is. Een instructie voor het aanzetten van deze opties vindt u opSeniorweb (https://www.seniorweb.nl/artikel/minder-mobiel-en-reizen-met-het-ov)Seniorweb.
Moet u nog wennen aan het reizen met een OV-chipkaart of het online plannen van uw reis? Dan kunt u kijken of u ergens terecht kunt voor hulp en advies bij openbaar vervoer. Bijvoorbeeldhulp en advies van een OV-ambassadeur (https://www.goudawijzer.nl/is/organisaties?x=1794)hulp en advies van een OV-ambassadeur. Dit zijn vrijwilligers die zelf op leeftijd zijn en u graag uitleggen hoe het werkt.
Er zijn soms ook spreekuren waar u vragen kunt stellen over reizen met het openbaar vervoer.
Als u bijvoorbeeld met de trein gaat, kan een medewerker van de spoorwegen u helpen bij het in- en uitstappen. Dat kunt u van te voren aangeven door te bellen of te e-mailen naar het vervoersbedrijf. Ook kunt u gebruik maken vanValys Begeleid (https://www.valys.nl/wat-is-valys/valys-begeleid)Valys Begeleid. Valys Begeleid is een geheel nieuwe vorm van vervoer, van deur tot deur met taxi en trein onder volledige begeleiding.
Kunt u de borden boven de treinperrons niet of lastig lezen? Dan kunt u misschien de NS Perronwijzer-app gebruiken op uw smartphone. Deze app geeft informatie over de eerstvolgende treinen die vertrekken vanaf het perron waar u op dat moment bent. De NS Perronwijzer kan ook voorlezen wat er op de borden staat. Zo kunt u nog een laatste keer controleren of u wel in de juiste trein stapt.
Meer uitleg over de app en downloadlinks vindt u op dewebsite van de NS (https://www.ns.nl/reisinformatie/reizen-met-een-beperking/ns-perronwijzer.html)website van de NS.
Met een OV-Begeleiderskaart kaart kan er 1 begeleider gratis met u meereizen in de trein, tram, bus en de metro. U kunt de kaart aanvragen wanneer u door een beperking niet zelfstandig met het openbaar vervoer kunt reizen. De kaart staat op uw naam, dus u kunt bij iedere reis kiezen wie u als begeleider meeneemt.
Op dewebsite van Argonaut Advies (https://argonaut.nl/doelgroepen/clienten/ov-begeleiderskaart/)website van Argonaut Adviesvindt u het aanvraagformulier waarmee u de OV-Begeleiderskaart aanvraagt.
Inchecken en uitchecken met de OV-chipkaart kan lastig zijn als u blind of slechtziend bent. Er bestaan speciale abonnementen die in dat geval handig kunnen zijn:
Met het Sentire-reisproduct krijgt u korting op het instaptarief van het openbaar vervoer. Als er iets mis gaat met uitchecken, betaalt u alleen het instaptarief. Dit tarief is â‚¬1,20. U kunt ermee reizen met de bus, metro, tram en het ov over water, maar niet met de trein.
Meer informatie over Sentire vindt u op dewebsite van Connexxion (https://www.connexxion.nl/nl/vervoerbewijzen/abonnementen2/sentire-voor-mensen-met-een-visuele-beperking)website van Connexxion.
Met een NS Flex-abonnement kunt u inchecken in het openbaar vervoer zonder vooraf saldo op uw OV-chipkaart te zetten. U betaalt maandelijks achteraf via een automatische incasso. Als u vergeet in te checken of uit te checken, dan herstelt NS dit meestal met behulp van uw reisgeschiedenis.
Meer informatie over het NS Flex-abonnement vindt u op dewebsite van de NS (https://www.ns.nl/reisinformatie/reizen-met-een-beperking/abonnementen-visuele-beperking.html)website van de NS.
Reist u voor uw werk, dan kunt u ook reizen met een NS-Business Card. Die is geldig in zowel de trein als andere vormen van ov. Met de NS-Business Card moet u inchecken en uitchecken. Aan het eind van de maand krijgt u een factuur met uw reiskosten. Mislukt het uitchecken, dan kunt u dit laten herstellen.
Meer informatie over de NS-Business Card vindt u op dewebsite van het Serviceloket OV voor blinden en slechtzienden (https://www.ov-chipkaart.nl/reizen-met-een-visuele-beperking)website van het Serviceloket OV voor blinden en slechtzienden.
Er zijn verschillende kortingskaarten en trajectkaarten die het reizen met het openbaar vervoer goedkoper maken. Vraag uw vervoersbedrijf om meer informatie.
Het is niet altijd even makkelijk om het openbaar vervoer te nemen. Bijvoorbeeld omdat de instap van de tram nog niet gelijkvloers is. Of omdat de bushalte te ver weg is.
In dat geval kan de gemeente misschien met u meedenken over een oplossing, bijvoorbeeldspeciaal taxivervoer (https://www.goudawijzer.nl/is/een-vraag-over/vervoer/taxi-bus-trein/taxivervoer)speciaal taxivervoer.
033 2082 380 (tel:0332082380)033 2082 380info@doemeemethetov.nl (mailto:info@doemeemethetov.nl)info@doemeemethetov.nldoemeemethetov.nl (https://www.doemeemethetov.nl/)doemeemethetov.nl
Verplichte velden zijn gemarkeerd met een sterretje (*).
De webbeheerder kan alleen contact met u opnemen, als u uw gegevens invult.
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.