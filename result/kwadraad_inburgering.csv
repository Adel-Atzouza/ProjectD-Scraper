In buurten en wijken doen mensen dingen voor elkaar en worden er activiteiten georganiseerd. In diverse woonkernen in ons werkgebied zijn ook ontmoetingscentrums. Daar worden verschillende activiteiten aangeboden: eettafels voor buurtgenoten, vrijwilligers koken maaltijden, cursussen, creatieve clubs. Ook kun je er gewoon binnen lopen voor een kopje koffie en een praatje.

Bouw jij een leven op in een nieuw land en nieuwe woonplaats? Als statushouder begin je helemaal opnieuw maar neem je ook een hele geschiedenis met je mee. Er moet vaak veel praktisch worden geregeld, het gezin is niet compleet en soms zijn de herinneringen aan verschrikkelijke gebeurtenissen gewoon te veel. Het maatschappelijk werk kan helpen om de zaken te ordenen en zo nodig samen op zoek te gaan naar passende vervolghulp.