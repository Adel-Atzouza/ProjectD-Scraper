Tips om gezonder te eten en te drinken | Goudawijzer
Inhoud
Zoeken
Vergroten
Dyslexie
Zoeken naar
Vergroten
Dyslexie
Zoeken naar
Naar de beginpagina van Goudawijzer
Home
Onderwerpen
Activiteiten
Mijn buurt
Centrum voor Jeugd en Gezin
Sociaal Team
Organisaties
Tips om gezonder te eten en te drinken
Home
Onderwerpen
Gezond blijven
Eten en drinken
Tips gezond eten
Gezond gaan eten doet u stapje voor stapje. Kies zoveel mogelijk voor gezonde voeding en probeer minder gezonde producten te vermijden. Vervang ze zo mogelijk door een gezonder alternatief. Vaak is dat niet zo ingewikkeld. Hieronder vindt u tips.
Groente en fruit
Groente en fruit passen in een gezond voedingspatroon. Vooral door de vitamines en vezels. Het Voedingscentrum adviseert per dag 250 gram groente te eten en 2 porties (200 gram) fruit.
Tips:
Neem groente of fruit als tussendoortje. Cherrytomaatjes, wortels of een appel zijn makkelijke snacks.
Maak eens een salade bij de lunch.
Beleg uw brood met extra sla, tomaatjes, komkommer of plakjes radijs.
Kies voor volkoren
In volkorenproducten zitten behalve b-vitamines en mineralen veel vezels. Vezels zijn goed voor het verteren van uw eten. Wilt u meer vezels eten, kies dan voor bruin brood of volkorenbrood. En neem volkorenpasta, zilvervliesrijst, volkorencouscous of quinoa. In witte rijst, wit brood en witte pasta zitten veel minder vezels.
Zuivel
Neem dagelijks zuivel. Bijvoorbeeld melk, kwark, yoghurt of kaas. Kies voor magere producten, als dat kan. Dus halfvolle of magere melk, en kaas met minder vet (bijvoorbeeld 30+ kaas). Aan yoghurtdranken is meestal suiker toegevoegd: probeer die te vermijden.
Zachte of vloeibare vetten
Kies zoveel mogelijk voor zachte en vloeibare vetten. Vervang boter en andere 'harde' vetten door vloeibaar bakvet of plantaardige olie. Neem bijvoorbeeld olijfolie of zonnebloemolie. Hierin zitten onverzadigde vetten. Kiezen voor onverzadigd vet verkleint het risico op hart- en vaatziekten.
Kijk op de verpakking welke vetten er in een product zitten. Plantaardige vetten zijn beter dan dierlijke.
Genoeg en gezond drinken
Probeer tussen de 1,5 liter en 2 liter vocht per dag te drinken. Dat is het advies voor volwassenen en kinderen vanaf 14 jaar.
Kies het liefst voor dranken zonder extra calorieën: water, koffie en thee. Zwarte en groene thee zijn het beste: deze dranken verlagen de bloeddruk en verkleinen het risico op een beroerte. Het Voedingscentrum raadt iedereen aan om 3 koppen groene of zwarte thee per dag te drinken. Koffie die gezet is met een filter is gezonder dan koffie die is gezet met een cafetière of Turkse koffie. Drink vanwege de cafeïne maximaal 5 kopjes koffie per dag.
Op de
website van het Voedingscentrum
vindt u meer tips en informatie over gezond drinken.
Peulvruchten eten
Eet elke week een keer peulvruchten. Neem bijvoorbeeld eens een keer bruine bonen, linzen of kikkererwten.
Noten eten
Neem dagelijks een kleine hand noten. In noten zitten veel goede vetten, vitamines en mineralen. Kies liefst voor ongezouten noten, anders krijgt u al gauw erg veel zout binnen. Het maakt niet zoveel uit of de noten gebrand zijn of niet. Er zitten wel veel calorieën in noten. Vandaar dat het advies 1 klein handje per dag is.
Vis eten
In vis zitten vetzuren die goed zijn voor je hart en bloedvaten. Het Voedingscentrum raadt daarom aan om elke week een keer vis te eten. Het liefst vette vissoorten, zoals makreel, haring, sardines of zalm.
Minder vlees eten
Het hoofdadvies van het Voedingscentrum is: eet meer plantaardig en niet teveel vlees. Elke dag vlees eten is niet nodig. Het Voedingscentrum adviseert om niet meer dan 500 gram per week te eten, waarvan maximaal 300 gram rood vlees, zoals rundvlees en varkensvlees. Pas ook op met bewerkt vlees, bijvoorbeeld worst, vleeswaren en ander gerookt, gezouten, gedroogd of gekruid vlees. Het eten van 50 gram bewerkt vlees per dag verhoogt het risico op darmkanker.
Varieer daarom wat meer, bijvoorbeeld met vis of peulvruchten. Neem bijvoorbeeld eens een vegetarische burger, ei, peulvruchten, ongezouten noten of tofu in plaats van vlees. Dat is ook beter voor het milieu.
Minder suiker
Verminder het gebruik van suiker in uw eten en drinken. Probeer bijvoorbeeld geen suiker meer in uw koffie of thee te doen. U kunt ook geleidelijk aan steeds minder suiker gebruiken, dan went u er langzaam aan. U kunt eventueel zoetjes gebruiken. Zoetjes zijn gemaakt van andere zoetstoffen, en zijn meestal zoeter dan suiker. En er zitten geen of nauwelijks calorieën in. Op de
website van het Voedingscentrum
vindt u meer informatie over zoetstoffen.
Aan veel producten is suiker toegevoegd. Denk aan yoghurtdranken, krokante muesli of kant-en-klare sauzen. Kies in zo'n geval liever voor een variant waar geen suiker aan is toegevoegd, bijvoorbeeld karnemelk, havermout met fruit, of ketchup zonder toegevoegd suiker.
Minder zout
Probeer producten te vermijden waaraan veel zout is toegevoegd. Kijk op het etiket hoeveel zout (natrium) er in zit. Bij het koken kunt u er ook op letten dat u zo min mogelijk zout toevoegt. U leest er meer over bij
tips voor het koken
.
Gezonde tussendoortjes
Uw lichaam heeft eigenlijk geen tussendoortjes nodig. Wilt u toch een tussendoortje? Neem dan bijvoorbeeld een schaaltje rauwkost, wat fruit, of een rijstwafel. Heeft u zin in iets hartigs? Neem dan bijvoorbeeld een cracker met magere kaas. Op de
website van het Voedingscentrum
vindt u veel inspiratie voor gezonde tussendoortjes.
Weinig tot geen alcohol
Het Voedingscentrum raadt aan om geen alcohol te drinken, of in elk geval niet meer dan één glas per dag.
Tips om eetgewoontes te veranderen
Wilt u gezonder gaan eten? Dan is het zaak om uw eetgewoontes langzaamaan gezonder te maken. U kunt hiervoor de
tips
gebruiken.
Meer in onderwerp:
Onderwerpen
Gezond blijven
Eten en drinken
Gezond!
Eetgewoontes
Tips gezond eten
Tips gezond koken
Moeite met eten en drinken
Samen met anderen
Zie ook
Tips om het boodschappen doen makkelijker te maken
Tips om het koken makkelijker te maken
Links
Voedingscentrum.nl: Schijf van Vijf
Voedingscentrum.nl: hoeveel kan ik per dag eten?
Mijn Voedingscentrum
Kijk op gezond: eten en bewegen
In de bibliotheek
Gezond koken
Deel dit artikel!
Deel dit bericht op Facebook (opent externe website)
Deel dit bericht op LinkedIn (opent externe website)
Deel dit bericht op WhatsApp (opent externe website)
Deel dit bericht via e-mail (opent externe website)
Feedback
Verplichte velden zijn gemarkeerd met een sterretje (
*
).
Hoe zou u de bruikbaarheid van de informatie beoordelen?
Slecht
Matig
Neutraal
Goed
Uitstekend
Heeft u de informatie gevonden die u zoekt?
Ja
Nee
Selecteer een of meer van de onderstaande opties:
Ik heb meer informatie nodig
De informatie is niet correct
De pagina is moeilijk te begrijpen
Toelichting:
Mag de webbeheerder contact met u opnemen over uw beoordeling?
Ja
Nee
De webbeheerder kan alleen contact met u opnemen, als u uw gegevens invult.
Naam:
*
Bedrijf:
E-mailadres:
*
Anti-spamvraag:
*
Welke vorm heeft een wiel?
Verstuur mijn beoordeling
Vergelijk hulpaanbod
Populaire onderwerpen
Burenruzie of overlast
Bijstand
Cliëntondersteuning
Dagbesteding zoeken
Dagopvang
Daklozenopvang
Hulp bij het huishouden
Goudvoorelkaar
Huurwoningen
Jeugdhulp
Nederlandse taal
Mantelzorgwaardering
Parkeerkaart
Seniorenwoning of zorgwoning
Soorten vrijwilligerswerk
Sociaal Team
Studie of cursus ouderen
Taxivervoer
Tips activiteiten
Vrije tijd ouderen
Vrijwilliger worden
Wmo
Maatschappelijk werk
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.
Organisatie aanmelden
Colofon
Proclaimer
Contact
Toegankelijkheid
Cookie instellingen