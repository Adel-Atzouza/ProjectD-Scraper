Wlz-zorg | Goudawijzer
Inhoud
Zoeken
Vergroten
Dyslexie
Zoeken naar
Extra menu
Vergroten
Dyslexie
Zoeken naar
Naar de beginpagina van Goudawijzer
Home
Onderwerpen
Activiteiten
Mijn buurt
Centrum voor Jeugd en Gezin
Sociaal Team
Organisaties
Wlz-zorg
Home
Onderwerpen
Zorg en ondersteuning
Zorg aanvragen
Zorgwetten
Wlz-zorg
Heeft u zorg nodig uit de Wet langdurige zorg (Wlz)? Bijvoorbeeld omdat u gaat verhuizen naar een instelling? Regel dan uw aanvraag via het
Centrum Indicatiestelling Zorg
(CIZ).
Besluit het CIZ dat u in aanmerking komt voor Wlz-zorg, dan heeft u het recht om te wonen in een instelling. Wlz-zorg kan ook aan huis gegeven worden.
Welke zorg?
De Wet langdurige zorg (Wlz) regelt de meest zware, langdurige zorg. Dit is zorg voor mensen die zijn opgenomen in een instelling of langdurig, 24 uur per dag zorg en toezicht nodig hebben.
De Wlz biedt een breed pakket aan zorg:
Verblijf in een instelling
Persoonlijke verzorging
Begeleiding
Verpleging
Behandeling
Hulpmiddelen
Vervoer i.v.m. dagbesteding en dagbehandeling
Woningaanpassingen
Aanvraag zinvol?
Weet u niet zeker of u uw indicatie bij het CIZ moet aanvragen? Op de website van het CIZ kunt u dit controleren door een korte
online vragenlijst
in te vullen. Na het invullen kunt u lezen of het voor u zinvol is om Wlz-zorg aan te vragen.
Aanvraag doen
U kunt online de aanvraag doen via
Mijn Wlz-aanvraag
. U kunt het formulier ook downloaden vanaf de website van het CIZ en per post opsturen.
Het CIZ beoordeelt uw aanvraag. Kunt u volgens het CIZ inderdaad Wlz-zorg krijgen? Dan krijgt u van het CIZ een Wlz-indicatie. Dat is een besluit waarin staat dat u recht heeft op langdurige zorg.
Voor meer informatie over de aanvraag kunt u kijken op de
website van het CIZ
of contact opnemen met het CIZ. Bekijk de
contactgegevens op CIZ.nl
.
Tip bij het invullen van het aanvraagformulier
Het CIZ heeft veel informatie nodig over uw persoonlijke situatie, uw gezondheid en uw woonomstandigheden. U moet deze gegevens invullen op het aanvraagformulier. Zo kan het CIZ beoordelen hoe uw situatie eruitziet.
U kunt ook alvast een
zorgplan maken
en dat meesturen met de aanvraag. In het zorgplan zet u op een rijtje op welke momenten van de dag en in welke situaties u hulp of zorg nodig heeft.
Hulp bij de aanvraag
Komt u er zelf niet uit, dan kunt u altijd hulp vragen bij de aanvraag. Bijvoorbeeld aan:
de huisarts
de transferverpleegkundige van het ziekenhuis
de wijkverpleegkundige
een familielid, vriend of vriendin
een cliëntondersteuner
de zorginstelling waar u zorg van wilt afnemen
Bent u niet in staat zelf de aanvraag te doen? Dan kan iemand anders de aanvraag voor u doen. U moet diegene dan wel machtigen. Meer informatie hierover vindt u op de
website van het CIZ
, onder het kopje 'Wie kan een Wlz-aanvraag doen?'. Daar vindt u ook het machtigingsformulier.
Cliëntondersteuning
Heeft u hulp nodig bij het aanvragen van een indicatie, dan kunt u
cliëntondersteuning
krijgen via uw gemeente. Een hulpverlener helpt u dan bij het doen van de aanvraag bij het CIZ. Cliëntondersteuning is gratis.
U kunt ook ondersteuning krijgen wanneer u al een indicatie heeft gekregen van het CIZ. Bijvoorbeeld hulp bij het kiezen van een zorgaanbieder of advies over het
persoonsgebonden budget (pgb)
. Deze hulp krijgt u via het
zorgkantoor
. U kunt ook contact opnemen met een landelijke organisatie:
Adviespunt zorgbelang
MEE
Hulp van het zorgkantoor
Als u recht heeft op zorg uit de Wlz, stuurt het CIZ het indicatiebesluit naar het zorgkantoor bij u in de buurt. U kunt nu kiezen op wat voor manier u de Wlz-zorg wilt ontvangen: in een instelling of thuis. Het zorgkantoor kan u informatie geven over de mogelijkheden voor passende zorg in uw situatie. Heeft u eenmaal een Wlz-indicatie, dan is het zorgkantoor uw aanspreekpunt voor vragen over Wlz-zorg.
Meer informatie over de zorgkantoren en over langdurige zorg vindt u op
Zorgkantoor.nl
.
Zorgprofiel
Tegelijk met het indicatiebesluit van het CIZ krijgt u ook een zorgprofiel toegekend. Het zorgprofiel is een omschrijving van hoeveel en welke zorg iemand nodig heeft.
Thuis blijven wonen met Wlz-zorg
Heeft u een indicatie voor de Wlz, maar wilt u toch liever thuis blijven wonen? Dan kunt u de zorg uit uw zorgprofiel ook thuis krijgen.
Dat kan op een aantal manieren:
Het volledig pakket thuis. U kunt zelf een zorginstelling uitzoeken die de zorg bij u thuis wil komen geven.
Het modulair pakket thuis. U kiest voor meerdere zorgaanbieders en bepaalt zelf welke zorg u van welke aanbieder wilt krijgen.
Wilt u liever zelf de zorg die u nodig heeft inkopen? Dan kunt u kiezen voor een
persoonsgebonden budget
(pgb).
Uw zorgkantoor kan u meer informatie geven over de mogelijkheden. U kunt hiervoor ook hulp vragen aan een onafhankelijke cliëntondersteuner.
Meeverhuizen partner
Heeft u een Wlz-indicatie en kiest u voor opname in een zorginstelling? Dan mag uw partner met u meeverhuizen en ook in deze instelling gaan wonen. Dit heet partneropname. Uw partner is uw echtgenoot, geregistreerde partner of de partner met wie u samenwoont. Niet elke zorginstelling heeft plek voor de meeverhuizende partner. Vraag dit van tevoren na bij de instelling.
Uw partner hoeft zelf geen Wlz-indicatie te hebben, maar betaalt wel een
eigen bijdrage
voor het verblijf. Heeft uw partner ook zorg nodig? Dan moet hij of zij die apart regelen vanuit de Wlz, de
Wet maatschappelijke ondersteuning
(Wmo) of via de
zorgverzekering
.
Voor meer informatie over partneropname kunt u terecht bij het zorgkantoor.
Eigen bijdrage
Het Centraal Administratiekantoor (CAK) berekent de
eigen bijdrage
die u betaalt voor de Wlz-zorg.
Vragen of problemen
Heeft u nog vragen over Wlz-zorg? Dan kunt u terecht bij de landelijke hulplijn
Het Nationale Zorgnummer
.
Weet u niet welk loket er verantwoordelijk is voor uw zorg? Wordt u steeds doorverwezen? Neem dan contact op met
het Juiste Loket
.
Meer in onderwerp:
Zorg en ondersteuning
Zorg aanvragen
Zorgwetten
Wmo
Jeugdhulp
Wlz-zorg
Zorgverzekering
Op deze pagina:
Organisaties
Feedback
Boven
Zie ook
Zorgplan
Eigen bijdrage zorg
Persoonsgebonden budget (pgb)
Links
Centrum Indicatiestelling Zorg (CIZ)
CIZ: Wlz-check
Informatie- en adviespunt het Juiste Loket
Rijksoverheid.nl: verpleeghuizen en zorginstellingen
Meer over Wlz
Het Nationale Zorgnummer
Zorgkantoor.nl
Organisaties
Centrum Indicatiestelling Zorg: CIZ
CIZ
088 7891 000
info@ciz.nl
ciz.nl
Orteliuslaan 1000
3528BD Utrecht
Zorgkantoor
Zorgkantoor Zorg en Zekerheid
071 5825 888
klantadvies.wlz@zorgenzekerheid.nl
zorgkantoor-zorgenzekerheid.nl
Haagse Schouwweg 12
2332KG Leiden
Deel dit artikel!
Deel dit bericht op Facebook (opent externe website)
Deel dit bericht op LinkedIn (opent externe website)
Deel dit bericht op WhatsApp (opent externe website)
Deel dit bericht via e-mail (opent externe website)
Feedback
Verplichte velden zijn gemarkeerd met een sterretje (
*
).
Hoe zou u de bruikbaarheid van de informatie beoordelen?
Slecht
Matig
Neutraal
Goed
Uitstekend
Heeft u de informatie gevonden die u zoekt?
Ja
Nee
Selecteer een of meer van de onderstaande opties:
Ik heb meer informatie nodig
De informatie is niet correct
De pagina is moeilijk te begrijpen
Toelichting:
Mag de webbeheerder contact met u opnemen over uw beoordeling?
Ja
Nee
De webbeheerder kan alleen contact met u opnemen, als u uw gegevens invult.
Naam:
*
Bedrijf:
E-mailadres:
*
Anti-spamvraag:
*
Is het 's nachts licht of donker?
Verstuur mijn beoordeling
Vergelijk hulpaanbod
Populaire onderwerpen
Burenruzie of overlast
Bijstand
Cliëntondersteuning
Dagbesteding zoeken
Dagopvang
Daklozenopvang
Hulp bij het huishouden
Goudvoorelkaar
Huurwoningen
Jeugdhulp
Nederlandse taal
Mantelzorgwaardering
Parkeerkaart
Seniorenwoning of zorgwoning
Soorten vrijwilligerswerk
Sociaal Team
Studie of cursus ouderen
Taxivervoer
Tips activiteiten
Vrije tijd ouderen
Vrijwilliger worden
Wmo
Maatschappelijk werk
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.
Organisatie aanmelden
Colofon
Proclaimer
Contact
Toegankelijkheid
Cookie instellingen