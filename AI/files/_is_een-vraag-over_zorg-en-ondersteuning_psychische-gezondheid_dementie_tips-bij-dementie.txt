Tips bij dementie | Goudawijzer
Inhoud
Zoeken
Vergroten
Dyslexie
Zoeken naar
Extra menu
Vergroten
Dyslexie
Zoeken naar
Naar de beginpagina van Goudawijzer
Home
Onderwerpen
Activiteiten
Mijn buurt
Centrum voor Jeugd en Gezin
Sociaal Team
Organisaties
Tips bij dementie
Home
Onderwerpen
Zorg en ondersteuning
Psychische gezondheid
Dementie
Tips bij dementie
Heeft iemand in uw omgeving dementie? Wellicht helpen deze adviezen u om er zo goed mogelijk mee om te gaan.
Agenda, notities, briefjes en plaatjes
Om dingen niet te vergeten, kunt u gebruik maken van een notitieblok, agenda en briefjes. Schrijf alles op wat diegene niet moet vergeten. U kunt ook een memobord ophangen om afspraken en geheugensteuntjes op te schrijven.
In latere stadia van dementie kan het handig zijn om uw woorden te combineren met foto's of plaatjes. Heeft u het over uw zoon, laat dan een foto van uw zoon zien. Dat helpt uw naaste om te begrijpen over wie u het heeft.
Een briefje achterlaten
Gaat u even weg? Noteer dan op het memobord wanneer u weer terugkomt. Of leg een briefje op een logische plek neer.
Praten met iemand met dementie: tips
Hier kunt u rekening mee houden wanneer u praat met iemand die (beginnende) dementie heeft:
Gebruik korte zinnen en praat langzaam.
Stel maar één vraag tegelijk.
Geef niet meer dan één taak tegelijk.
Benoem zoveel mogelijk wat er op dit moment gebeurt of wat u doet. Probeer dat zo concreet mogelijk te maken.
Wilt u iets met uw naaste gaan doen? Doe dat dan direct. Bijvoorbeeld: "We gaan even samen afwassen." En u pakt meteen de afwasteil.
Stel geen vragen waarop uw naaste mogelijk geen antwoord weet (Is de buurvrouw vanmorgen op bezoek geweest?). Dat maakt diegene alleen maar onzeker.
Benader uw naaste van voren. Op die manier kan diegene u zien en oogcontact maken.
Kijk voor meer tips op de websites
Dementie.nl
en
Alzheimer Nederland
Laten ruiken of voelen
Het kan ook helpen om iemand met dementie dingen te laten ruiken of voelen als u het ergens over heeft. Dan begrijpt hij of zij beter wat u bedoelt.
Plaatjes ophangen
Lukt het uw naaste niet meer om woorden goed te begrijpen? Dan kunt u ook plaatjes gebruiken. Hang deze bijvoorbeeld op het memobord.
Tijdsbegrippen verduidelijken
Mensen met dementie verliezen gaandeweg hun besef van tijd. '10 uur 's ochtends', 'gisteren', '3 kwartier': het zegt uw naaste op den duur niets meer. Maak tijd daarom concreet, door het te koppelen aan een herkenbare dagelijkse handeling. Bijvoorbeeld: "Het is nu 10 uur: koffietijd!"
Hulpmiddelen
Behalve een memobord zijn er nog meer hulpmiddelen die mensen met dementie helpen om zelfstandig te functioneren. Bijvoorbeeld:
een simpele telefoon
een afstandsbediening met grote toetsen
een klok waarop de tijd duidelijk staat aangegeven
De
Hulpmiddelenwijzer
heeft een overzicht van hulpmiddelen die handig zijn voor mensen met dementie.
Een vaste dagindeling
Zorg voor een vaste dagindeling. Mensen met dementie ervaren hun omgeving als onoverzichtelijk en onzeker. Een vaste dagindeling geeft houvast. Doe elke dag op dezelfde tijden activiteiten als opstaan, eten en rusten.
U kunt ook een memobord ophangen waarop u de tijden van alle activiteiten noteert. Zoals 8.00 uur opstaan en 10.00 uur koffiedrinken. Dat biedt steun.
Kijk voor een overzicht van hulpmiddelen voor het aanhouden van een vaste dagindeling op
Hulpmiddelenwijzer.nl
.
Wekkertje voor de medicijnen
Bent u er niet de hele dag en moet uw partner of ouder op een bepaalde tijd medicijnen innemen? Gebruik dan een wekker en zet die naast het medicijnendoosje. U kunt ook een medicijnalarm gebruiken. Dat is een horloge die een waarschuwing geeft als iemand medicijnen moet innemen. Ook zijn er apps voor de smartphone die iemand hieraan kunnen herinneren.
Gebruikt u een pillendoos met vakken? Dan kunt u zien of uw naaste het medicijn heeft ingenomen. Ook zijn er medicijndozen waarbij er een alarm afgaat als het tijd is om medicijnen in te nemen.
Van al deze hulpmiddelen vindt u voorbeelden op de
Hulpmiddelenwijzer
. U kunt ook uw apotheek om advies vragen.
Alles op een vaste plek
Leg voorwerpen altijd op een vaste plaats. Zoals een notitieblok, agenda, sleutels, portemonnee en medicijnen.
Zelf laten doen
Actief blijven is goed voor iemand met dementie. Laat hem of haar zoveel mogelijk zelf doen, ook al gaat het niet helemaal goed of langzaam.
Neem geen taken uit handen, omdat u het zelf sneller of beter kunt. Kijk naar wat iemand met dementie wél kan. Dingen die echt moeilijk gaan, kunt u samen doen. Zo voorkomt u dat uw naaste boos wordt omdat iets niet meer lukt.
Samen activiteiten ondernemen
Iemand met dementie voelt zich vaak onzeker. En sommige mensen met dementie zonderen zich steeds meer af. Maar activiteiten en ontspanning zijn wel belangrijk voor een mens. Stel uw naaste daarom voor om samen iets te gaan doen. Denk aan iets creatiefs, een spelletje, of samen de krant lezen.
Bewegen is ook belangrijk. Bijvoorbeeld een wandeling, dansen of fietsen. Kijk wat uw naaste het prettigst vindt. Houd wel in de gaten of uw naaste het kan volhouden. Het tempo ligt waarschijnlijk ook wat lager dan vroeger.
Misschien kunt u eens gaan kijken bij een inloophuis voor mensen met dementie. Hier worden passende activiteiten georganiseerd. En u kunt er andere mensen ontmoeten.
Veiligheid en vertrouwen
Voor iemand met dementie is het hier en nu steeds onduidelijker. Het eigen leven en de geschiedenis van diegene verdwijnen uit het geheugen.
Probeer dus zoveel mogelijk aan te sluiten op de belevingswereld van degene met dementie. En bij wat iemand nog wel weet, wil en kan. Zo is het makkelijker om te praten en samen dingen te doen. En het zorgt voor een vertrouwd en veilig gevoel.
Zoek naar aansluiting
Een persoon met dementie verliest gaandeweg het besef van welk gedrag niet netjes of asociaal is. Dat kan soms tot vervelende situaties leiden. U bereikt het meest door begrip te hebben en ongemerkt te helpen. Dit werkt beter dan het gedrag openlijk corrigeren.
Probeer, waar mogelijk, aan te sluiten bij de belevingswereld van degene met dementie. Bedenk wat iemand nog wel weet, wil en kan. Zo is het makkelijker om te praten en samen dingen te doen. En het zorgt voor een vertrouwd en veilig gevoel.
Gratis training: dementie herkennen en er goed mee omgaan
Op de website Samen dementievriendelijk kunt u online
gratis trainingen volgen over dementie
. U leert hoe u dementie bij iemand kunt herkennen, hoe u contact kunt maken en hoe u mensen met dementie op een goede manier kunt helpen. Er zijn trainingen voor allerlei situaties, bijvoorbeeld in de winkel, bij de thuiszorg, bij de kapper of in de taxi.
Samen dementievriendelijk heeft ook een
lijst met tips
hoe u goed kunt omgaan met iemand die dementie heeft
Kijk ook op de website van
Alzheimer Midden-Holland
voor nieuws en activiteiten voor mensen met dementie en/of hun mantelzorgers.
Meer in onderwerp:
Zorg en ondersteuning
Psychische gezondheid
Dementie
Dementiezorg
Campagne GOED omgaan met Dementie
Dementie en mantelzorg
Dementie herkennen
Tips bij dementie
Op deze pagina:
Hulpaanbod
Feedback
Boven
Links
Thuisarts.nl: zorgen voor iemand die dementie heeft
Dementie.nl: samen leven met dementie
Hulpmiddelenwijzer: Dementie
Dementie-winkel.nl
In de bibliotheek
Mantelzorg dementie
Hulpaanbod
Informatie en advies over dementie
Alle 6 items
Informatie en lotgenotencontact
Informatie en lotgenotencontact online en via Alzheimer...
Alzheimer Nederland
Workshop Rouw en Verlies voor mantelzorg en vrijwilligers (met een...
Een interactieve workshop van circa 2-2,5 uur, waarbij naast...
Corrie van Nieuwkerk | Coaching | Rouw- en Verliesbegeleiding
Workshop Over Dementie voor mantelzorg en vrijwilligers (met een naaste...
Een interactieve workshop van circa 2-2,5 uur, over dementie, over...
Corrie van Nieuwkerk | Coaching | Rouw- en Verliesbegeleiding
Deel dit artikel!
Deel dit bericht op Facebook (opent externe website)
Deel dit bericht op LinkedIn (opent externe website)
Deel dit bericht op WhatsApp (opent externe website)
Deel dit bericht via e-mail (opent externe website)
Feedback
Verplichte velden zijn gemarkeerd met een sterretje (
*
).
Hoe zou u de bruikbaarheid van de informatie beoordelen?
Slecht
Matig
Neutraal
Goed
Uitstekend
Heeft u de informatie gevonden die u zoekt?
Ja
Nee
Selecteer een of meer van de onderstaande opties:
Ik heb meer informatie nodig
De informatie is niet correct
De pagina is moeilijk te begrijpen
Toelichting:
Mag de webbeheerder contact met u opnemen over uw beoordeling?
Ja
Nee
De webbeheerder kan alleen contact met u opnemen, als u uw gegevens invult.
Naam:
*
Bedrijf:
E-mailadres:
*
Anti-spamvraag:
*
Is het 's nachts licht of donker?
Verstuur mijn beoordeling
Vergelijk hulpaanbod
Populaire onderwerpen
Burenruzie of overlast
Bijstand
Cliëntondersteuning
Dagbesteding zoeken
Dagopvang
Daklozenopvang
Hulp bij het huishouden
Goudvoorelkaar
Huurwoningen
Jeugdhulp
Nederlandse taal
Mantelzorgwaardering
Parkeerkaart
Seniorenwoning of zorgwoning
Soorten vrijwilligerswerk
Sociaal Team
Studie of cursus ouderen
Taxivervoer
Tips activiteiten
Vrije tijd ouderen
Vrijwilliger worden
Wmo
Maatschappelijk werk
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.
Organisatie aanmelden
Colofon
Proclaimer
Contact
Toegankelijkheid
Cookie instellingen