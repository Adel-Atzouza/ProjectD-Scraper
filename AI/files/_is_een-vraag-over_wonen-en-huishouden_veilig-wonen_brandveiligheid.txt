De brandveiligheid vergroten | Goudawijzer
Inhoud
Zoeken
Vergroten
Dyslexie
Zoeken naar
Vergroten
Dyslexie
Zoeken naar
Naar de beginpagina van Goudawijzer
Home
Onderwerpen
Activiteiten
Mijn buurt
Centrum voor Jeugd en Gezin
Sociaal Team
Organisaties
De brandveiligheid vergroten
Home
Onderwerpen
Wonen en huishouden
Veilig en prettig wonen
Brandveiligheid
U kunt zelf al veel doen om te voorkomen dat u thuis brand krijgt. Let goed op met kaarsjes en elektrische apparatuur. Haal rookmelders, brandblussers en blusdekens in huis. Houd trappen en gangen vrij, zodat u snel kunt vluchten bij brand.
Elektrische apparaten
Zet elektrische apparaten liever helemaal uit, in plaats van op stand-by. In de slaapstand blijft het apparaat warm.
Zet de droger uit als deze klaar is en maak de droger schoon (stof uit het filter halen en de wateropvangbak legen) na ieder gebruik.
Maak het filter van de afzuigkap regelmatig schoon. Het vet in het filter kan anders vlamvatten.
Denk aan ventilatie voor inbouwapparatuur en halogeenspotjes. Als een apparaat helemaal is ingebouwd, kan de warmte niet goed weg. Zorg dus voor ruimte en ventilatie om het apparaat. Maak de ruimte eromheen 1x per jaar goed schoon met een stofzuiger.
Opladers en batterijen
In veel tablets, smartphones, laptops en elektrische fietsen zitten Lithium-ion batterijen. Als deze hun warmte niet goed kwijt kunnen, kan brand ontstaan. Tips om dit te voorkomen:
Leg het apparaat niet in de zon en dek het niet af
Laad bij voorkeur overdag op
Haal de stekker uit het stopcontact als de batterij vol is
Laad de batterij op in de buurt van een rookmelder en blijf in de buurt
Meer informatie en tips om brand door een batterij te voorkomen: kijk op
Brandweer.nl
.
Kaarsjes en haardvuur
Een aangestoken kaars verhoogt het brandgevaar. Gebruik altijd een kandelaar of een onderzetter. Zorg bij meerdere kaarsen voor voldoende afstand en verplaats een brandende kaars niet. Doof aangestoken kaarsjes altijd als u voor een langere tijd de ruimte verlaat. Een kaarsendover is veiliger dan een kaars uitblazen.
Hout stoken in een vuurton of een haard kan erg gezellig zijn, maar het is vooral binnenshuis niet zonder risico's. Roetresten blijven hangen in de schoorsteen en kunnen onder sommige weersomstandigheden moeilijk wegbranden. Dit verhoogt de kans op een schoorsteenbrand. Laat uw schoorsteen daaarom regelmatig vegen.
Doe de deuren dicht
Sluit de binnendeuren voordat u gaat slapen. Binnendeuren houden giftige rook voor even tegen. Zo heeft u meer tijd om te vluchten als ergens in uw huis brand ontstaat.
Rookmelders
Wanneer er een brand uitbreekt in uw huis, zorgen rookmelders ervoor dat u op tijd gewaarschuwd wordt.
Rookmelders moeten:
aan het plafond hangen;
in het midden van de ruimte hangen;
en op minstens 50 centimeter van de muur of van een hoek hangen.
Op elke verdieping moet ten minste 1 rookmelder hangen. Dit is verplicht. Vergeet niet de rookmelders regelmatig te testen.
Er zijn ook speciale rookmelders voor mensen die minder goed horen of zien. Deze maken gebruik van trillingen en lichtflitsen.
Brandblussers
Er zijn verschillende soorten brandblussers te koop. De brandweer kan u vertellen welke u het beste kunt kopen.
Hang de brandblusser altijd op. Het liefst in een gang of in een trappenhuis.
Controleer regelmatig of de brandblusser nog goed werkt.
Er zijn verschillende soorten brandblussers. Welke soort u nodig heeft, hangt af van het soort brand. Meer informatie vindt u op de
website van de brandweer
.
Blusdekens
De blusdeken kunt u gebruiken voor het blussen van beginnende brandjes, ter grootte van een voetbal. Bijvoorbeeld:
als iemands kleren vlam vatten
wanneer uw televisie in brand staat
een beginnende brand in een vuilnisbak
Let op: een vlam in de pan kunt u niet blussen met een blusdeken! Blus een vlam in de pan ook nooit met water! Het beste is om zo snel mogelijk de deksel op de pan te schuiven. Op de
website van de brandweer
kunt u nalezen wat u moet doen bij een vlam in de pan.
Vluchtplan
In het donker en in de rook kunt u de weg kwijtraken in uw eigen huis. Maak daarom een vluchtplan, zodat u en uw huisgenoten het huis veilig kunnen verlaten. In een vluchtplan spreekt u bijvoorbeeld af welke vluchtroute u gebruikt. Kies de snelste en veiligste vluchtroute. Rook stijgt op, dus vlucht van boven naar beneden. En kies een tweede vluchtroute voor als de eerste geblokkeerd is.
In het vluchtplan spreekt u verder af:
wie de kinderen en de huisdieren mee naar buiten neemt;
dat de huissleutels op een vaste plek liggen;
dat de vluchtroute naar buiten altijd vrij moet zijn (geen fietsen of andere obstakels);
op welke plaats u buiten verzamelt.
Zorg dat uw huisnummer zichtbaar is
Tip van de brandweer: zorg dat uw huisnummer goed leesbaar is. Het huisnummer moet zichtbaar zijn vanaf de openbare weg en ook in het donker goed leesbaar zijn. Witte bordjes met zwarte cijfers krijgen de voorkeur. Lees de tips op
brandweer.nl
.
Meer tips
Op de
website van de brandweer
vindt u meer tips en een uitgebreide checklist voor uw huis.
Meer in onderwerp:
Onderwerpen
Wonen en huishouden
Veilig en prettig wonen
Burenruzie of overlast
Problemen openbare ruimte
Vallen voorkomen
Brandveiligheid
Inbraak voorkomen
Links
Brandweer.nl: Brandveiligheid
Brandwondenstichting.nl: Wat doe jij bij brand?
Steffie helpt de brandweer
Rijksoverheid.nl: brandveiligheid vergroten
Brandveilig wonen: stekkers
Organisaties
Brandweer
Politiebureau
0900 8844
politie.nl
Nieuwe Gouwe Oost Zijde 2
2801SB Gouda
Reddingsbrigade Nederland
0255 545 858
info@reddingsbrigade.nl
reddingsbrigade.nl
Dokweg 149
1976CA Ijmuiden
Deel dit artikel!
Deel dit bericht op Facebook (opent externe website)
Deel dit bericht op LinkedIn (opent externe website)
Deel dit bericht op WhatsApp (opent externe website)
Deel dit bericht via e-mail (opent externe website)
Feedback
Verplichte velden zijn gemarkeerd met een sterretje (
*
).
Hoe zou u de bruikbaarheid van de informatie beoordelen?
Slecht
Matig
Neutraal
Goed
Uitstekend
Heeft u de informatie gevonden die u zoekt?
Ja
Nee
Selecteer een of meer van de onderstaande opties:
Ik heb meer informatie nodig
De informatie is niet correct
De pagina is moeilijk te begrijpen
Toelichting:
Mag de webbeheerder contact met u opnemen over uw beoordeling?
Ja
Nee
De webbeheerder kan alleen contact met u opnemen, als u uw gegevens invult.
Naam:
*
Bedrijf:
E-mailadres:
*
Anti-spamvraag:
*
Welke vorm heeft een wiel?
Verstuur mijn beoordeling
Vergelijk hulpaanbod
Populaire onderwerpen
Burenruzie of overlast
Bijstand
CliÃ«ntondersteuning
Dagbesteding zoeken
Dagopvang
Daklozenopvang
Hulp bij het huishouden
Goudvoorelkaar
Huurwoningen
Jeugdhulp
Nederlandse taal
Mantelzorgwaardering
Parkeerkaart
Seniorenwoning of zorgwoning
Soorten vrijwilligerswerk
Sociaal Team
Studie of cursus ouderen
Taxivervoer
Tips activiteiten
Vrije tijd ouderen
Vrijwilliger worden
Wmo
Maatschappelijk werk
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.
Organisatie aanmelden
Colofon
Proclaimer
Contact
Toegankelijkheid
Cookie instellingen