Tips om inbraak te voorkomen | Goudawijzer
Inhoud
Zoeken
Vergroten
Dyslexie
Zoeken naar
Extra menu
Vergroten
Dyslexie
Zoeken naar
Naar de beginpagina van Goudawijzer
Home
Onderwerpen
Activiteiten
Mijn buurt
Centrum voor Jeugd en Gezin
Sociaal Team
Organisaties
Tips om inbraak te voorkomen
Home
Onderwerpen
Wonen en huishouden
Veilig en prettig wonen
Inbraak voorkomen
U kunt zelf veel doen om inbraak te voorkomen. Goede sloten, een anti-inbraakstrip en een alarmsysteem maken de kans op inbraak kleiner. Uw huis bewoond laten lijken kan ook helpen. Laat geen onbekenden binnen als u de situatie niet vertrouwt.
Zorg voor goede sloten
Het is verstandig dat u goede sloten, buitenverlichting of een professioneel alarmsysteem heeft. Als u verouderde sloten heeft op uw ramen en deuren, heeft een inbreker voldoende aan een schroevendraaier om binnen te komen.
Een goed slot is herkenbaar aan het SKG-logo, met daarin 1, 2 of 3 sterren. Hoe meer sterren, hoe beter het slot beschermt tegen inbraak. U kunt uw deur verstevigen met een extra slot op kniehoogte. Zo kunnen inbrekers de deur niet intrappen.
Ruim sleutels op
Leg sleutels niet onder de deurmat, een bloempot of een steen. Dit zijn geen geheime plekken.
Hang of leg uw autosleutels niet in het zicht.
Laat uw huis er bewoond uitzien
Laat uw woning er bewoond uitzien als u een tijdje weg bent.
Bij elektronicazaken, bouwmarkten en tuincentra zijn systemen te koop waarmee u kunt regelen dat het licht 's avonds automatisch aangaat. Bijvoorbeeld een sensorschakelaar of een schakelaar met een timer.
Bent u voor een langere tijd weg? Vraag of uw buren op het huis willen passen. Zij kunnen de planten water geven of de kat voeren. U kunt ze vragen om de gordijnen open of dicht te doen. Ook kunt u vragen of ze de post uit de brievenbus willen halen.
Spreek nooit uw voicemail in met het bericht dat u op vakantie bent. Zet dit ook niet op social media, zoals Facebook of Instagram.
Leg kostbare spullen niet in het zicht
Berg kostbare spullen op zodat ze niet in het zicht staan. Denk hierbij aan een laptop, smartphone, e-reader of fotocamera. Het is daarnaast raadzaam om uw televisie niet voor het raam aan de straatkant te zetten.
Als u nieuwe apparatuur koopt, zet de dozen dan niet herkenbaar bij het vuilnis. Vouw ze op en stop ze in een andere doos. Of breng ze direct weg.
Sluit ramen en deuren
Het is verstandig om altijd alle ramen en deuren te sluiten als u het huis verlaat. Draai de deur altijd op slot. Ook al gaat u maar heel even weg. Doe dit bij de voordeur én achterdeur. Laat de sleutel niet aan de binnenkant van het slot zitten. En vergeet niet om ook de schuur en het tuinhek op slot te doen.
Let ook op als u voor langere tijd de kamer uitgaat, bijvoorbeeld om te douchen of te slapen. Doe zo nodig de ramen dicht en de deur op slot.
Zorg voor goede verlichting
Een inbreker wil niet gezien worden. Zorg dus voor goede buitenverlichting die aanspringt zodra iemand in de buurt komt. Denk ook aan buitenverlichting achter uw woning. Hang de lampen hoog op, zodat inbrekers ze niet kunnen afdekken of vernielen.
U kunt ook binnenshuis verlichting aanbrengen met een bewegingssensor of een timer. Desnoods kunt u 's nachts een lamp laten branden in de gang.
Anti-inbraakstrip
Inbrekers kunnen proberen een deur open te wrikken met een schroevendraaier of een koevoet. U kunt dit tegengaan met een anti-inbraakstrip. Deze strip bevestigt u op het kozijn en op de deur. U koopt een anti-inbraakstrip bij de bouwmarkt.
Een anti-inbraakstrip beschermt ook tegen flipperen. Dat is een inbraakmethode waarbij inbrekers met een dun stukje plastic de deur van het slot halen. Een andere manier om flipperen tegen te gaan is om de deur altijd op het nachtslot te draaien.
Laat geen vreemden binnen
Laat nooit iemand binnen die u niet kent en die zichzelf niet kan legitimeren.
Inbrekers proberen soms binnen te komen met mooie praatjes: de babbeltruc. Ze zeggen dat ze de meterstand komen opnemen. Of ze hebben een zielig verhaal (bijvoorbeeld autopech en geen telefoon bij zich).
U hoeft niemand binnen te laten die u niet vertrouwt. Vraag dus altijd om identificatie als u denkt dat het verhaal van de persoon aan de deur misschien niet klopt.
Medewerkers van de bank, verzekering of thuiszorg komen nooit zonder afspraak bij u thuis om geldzaken te bespreken. Vraag hen later terug te komen en bel naar het bedrijf om het verhaal te controleren.
Loop niet mee naar buiten, vaak komen oplichters met zijn tweeën. Doe daarom ook de achterdeur op slot.
Komt iemand toch binnen, houd diegene dan goed in gaten.
Geef nooit uw bankpas of pincode aan iemand die aan de deur komt.
Maak klimmen onmogelijk
Inbrekers proberen vaak via de eerste verdieping binnen te komen, omdat daar vaker een raam of deur open staat. Voorkom dus dat inbrekers gemakkelijk ergens op kunnen klimmen. Laat bijvoorbeeld geen vuilnisbak, ladders of tuinmeubilair buiten staan.
Doe de Inbraakchecker
Wilt u uw kennis over inbraken testen? Doe dan de
Inbraakchecker
. De Inbraakchecker bestaat uit een aantal quizvragen. Door de vragen te beantwoorden, komt u erachter hoeveel u al weet van inbraakveiligheid. En u leert meer over het verkleinen van de kans op inbraak bij u thuis.
Toch ingebroken?
Komt u thuis en blijkt er ingebroken te zijn? Of merkt u dat er iemand in huis is?
Bel 112 als u een inbreker op heterdaad betrapt.
Bel 0900-8844 als er ingebroken is en u het pas later ontdekt.
Meer in onderwerp:
Onderwerpen
Wonen en huishouden
Veilig en prettig wonen
Burenruzie of overlast
Problemen openbare ruimte
Vallen voorkomen
Brandveiligheid
Inbraak voorkomen
Op deze pagina:
Doe de Inbraakchecker
Organisaties
Feedback
Boven
Links
Woninginbraak: maak het ze niet te makkelijk
Politiekeurmerk Veilig Wonen
Inbraakchecker
Rijksoverheid: maak het inbrekers niet te makkelijk
Organisaties
Politie
Politiebureau
0900 8844
politie.nl
Nieuwe Gouwe Oost Zijde 2
2801SB Gouda
Deel dit artikel!
Deel dit bericht op Facebook (opent externe website)
Deel dit bericht op LinkedIn (opent externe website)
Deel dit bericht op WhatsApp (opent externe website)
Deel dit bericht via e-mail (opent externe website)
Feedback
Verplichte velden zijn gemarkeerd met een sterretje (
*
).
Hoe zou u de bruikbaarheid van de informatie beoordelen?
Slecht
Matig
Neutraal
Goed
Uitstekend
Heeft u de informatie gevonden die u zoekt?
Ja
Nee
Selecteer een of meer van de onderstaande opties:
Ik heb meer informatie nodig
De informatie is niet correct
De pagina is moeilijk te begrijpen
Toelichting:
Mag de webbeheerder contact met u opnemen over uw beoordeling?
Ja
Nee
De webbeheerder kan alleen contact met u opnemen, als u uw gegevens invult.
Naam:
*
Bedrijf:
E-mailadres:
*
Anti-spamvraag:
*
Wat groeit er op je hoofd?
Verstuur mijn beoordeling
Vergelijk hulpaanbod
Populaire onderwerpen
Burenruzie of overlast
Bijstand
Cliëntondersteuning
Dagbesteding zoeken
Dagopvang
Daklozenopvang
Hulp bij het huishouden
Goudvoorelkaar
Huurwoningen
Jeugdhulp
Nederlandse taal
Mantelzorgwaardering
Parkeerkaart
Seniorenwoning of zorgwoning
Soorten vrijwilligerswerk
Sociaal Team
Studie of cursus ouderen
Taxivervoer
Tips activiteiten
Vrije tijd ouderen
Vrijwilliger worden
Wmo
Maatschappelijk werk
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.
Organisatie aanmelden
Colofon
Proclaimer
Contact
Toegankelijkheid
Cookie instellingen