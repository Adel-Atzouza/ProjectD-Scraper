Besparen op energie | Goudawijzer
Inhoud
Zoeken
Vergroten
Dyslexie
Zoeken naar
Vergroten
Dyslexie
Zoeken naar
Naar de beginpagina van Goudawijzer
Home
Onderwerpen
Activiteiten
Mijn buurt
Centrum voor Jeugd en Gezin
Sociaal Team
Organisaties
Besparen op energie
Home
Onderwerpen
Werk, geld en uitkering
Geldzaken
Wonen en energie
Besparen op energie
De energierekening is voor veel mensen nog steeds hoog. En de energieprijzen zullen de komende tijd waarschijnlijk onzeker blijven. U kunt zelf maatregelen nemen om te besparen op energie. Misschien heeft u iets aan de tips op deze pagina.
Energieaanbieder
Het kan gunstig zijn om de prijzen van uw energiebedrijf eens te vergelijken met prijzen van andere energiebedrijven. Misschien bent u bij een ander bedrijf goedkoper uit. Of kunt u beter een ander contract nemen.
Op dit moment kan het door de snel veranderende energieprijzen lastig zijn om dit goed te beoordelen. Er is veel om op te letten tijdens het vergelijken. Goede tips voor het vergelijken kunt u vinden op
ConsuWijzer.nl
.
Wordt uw energierekening zo hoog dat u hem niet meer kunt betalen?
Bekijk wat u dan moet regelen met uw energieaanbieder
.
Isoleren
Met simpele isolatie kunt u al een hoop besparen op uw energiekosten. U kunt zelf bijvoorbeeld:
Reflecterend radiatorfolie achter de verwarming plaatsen
Tochtstrips aanbrengen rond deuren en ramen
Leidingen isoleren
Voor andere vormen van isolatie moet u veel geld uitgeven. Bijvoorbeeld wanneer u uw dak, vloer of muren wilt isoleren. Ook kan dubbelglas of triple glas plaatsen veel energiekosten schelen. Hoewel deze maatregelen dus geld kosten, zorgen ze wel voor een lagere energierekening. Het kan dus wel de moeite waard zijn.
Bij
Duurzaam wonen
leest u meer over het isoleren van uw huis. Er zijn ook subsidies, leningen en hulp mogelijk, die isoleren voor u betaalbaarder maken.
Hulp van een energiecoach
Een energiecoach is een getrainde vrijwilliger die bij u thuis komt. De energiecoach kijkt dan samen met u op welke plekken in huis u direct energie kunt besparen door bijvoorbeeld tochtstrips of radiatorfolie te plaatsen en lampen te vervangen door LED-lampen.
Ook loopt de energiecoach samen met u na welke andere maatregelen u kunt nemen om uw energierekening te verlagen en uw huis te verduurzamen.
Het gesprek met de energiecoach is eenmalig en vaak gratis. In sommige plaatsen betaalt u er enkele tientjes voor. Meer informatie over hulp van een energiecoach in Gouda.
Ventileren
Een droog huis verwarmen kost minder energie dan een vochtig huis verwarmen. Heeft u ventilatieroosters, let er dan op dat deze openstaan, of zet een raam op een kier. Zorg voor extra ventilatie als u gaat koken, douchen, veel mensen op bezoek heeft of de was binnen laat drogen. Zo raakt u het extra vocht in huis weer kwijt.
Op Milieucentraal.nl vindt u meer informatie over
ventilatie in huis
.
Onderhoud cv
Uw centrale verwarming regelmatig laten nakijken voorkomt een hoop ellende. En het kan ervoor zorgen dat u minder kosten maakt. Als uw cv goed is ingesteld, stroomt de warmte namelijk beter door de radiatoren en wordt uw huis optimaal verwarmd.
De meeste ketels hebben 1 keer per jaar onderhoud nodig.
Kleine dingen
Licht en verwarming uitdoen als u een ruimte verlaat.
Deksel op de pan tijdens het koken.
Douche maximaal 5 minuten. Of was een keer aan de wastafel in plaats van een douche.
Thermostaat 1 of 2 graden lager zetten. En de radiator op de vorstvrij-stand in kamers die weinig gebruikt worden.
De telefoonoplader uit het stopcontact halen zodra de telefoon klaar is met opladen.
De helderheid van computerschermen en tv-schermen aanpassen. Een scherm met een hoge helderheid verbruikt namelijk meer energie.
Op
Milieucentraal.nl
vindt u meer snelle bespaartips. Met zulke kleine besparingen bent u per jaar tientallen euro's goedkoper uit.
Kouder wassen
Veel kleding kan prima worden gewassen op 30 graden. Het opwarmen van het water voor de wasmachine kost namelijk veel energie. Wassen op een lage temperatuur bespaart 30% tot 70% van de energie.
Het is wel handig om eens in de maand een was te draaien op 60 graden, om zo de bacteriën in de wasmachine te doden.
Sluipverbruik tegengaan
Apparaten die op stand-by staan, verbruiken nog steeds energie. Dit heet sluipverbruik. Hier kunt u dus makkelijk op besparen.
Een computer verbruikt ook energie als deze in de slaapstand staat. Schakel een computer daarom helemaal uit als u ermee klaar bent.
Het beeldscherm van de computer kunt u ook apart uitzetten.
Een digitale televisieontvanger verbruikt in stand-by bijna evenveel stroom als wanneer hij aan staat. U kunt de stekker uit het stopcontact trekken.
Ook makkelijk: gebruik voor meerdere apparaten één grote stekkerdoos met een centrale aan-uitknop. Hiermee sluit u de stroom voor alle aangesloten apparaten in één keer af.
Apparaten die veel energie verbruiken
Oude apparaten verbruiken vaak veel energie. Tv’s worden bijvoorbeeld steeds zuiniger. Meer over
zuinige tv’s
vindt u op de website Milieucentraal.nl.
Ook voor bijvoorbeeld wasdrogers, koelkasten, vriezers geldt dat er veel verschil is in energieverbruik. Verder kan het voor het energieverbruik uitmaken waar een koelkast of vriezer staat en hoe goed deze onderhouden is. Meer over
zuinige apparaten
leest u op Milieucentraal.nl.
Meer in onderwerp:
Werk, geld en uitkering
Geldzaken
Wonen en energie
Besparen op energie
Betalen energierekening
Lagere huurprijs
Hypotheek blijven betalen
Huurtoeslag
Uithuiszetting voorkomen
Woonkostentoeslag
Gemeentelijke belastingen
Tijdelijk Noodfonds Energie
Zie ook
Duurzaam wonen
Tijdelijk Noodfonds Energie
Links
Consumentenbond: tips voor energiebesparing
ConsuWijzer.nl: tips bij het kiezen van een energieleverancier
Consumentenbond.nl: tips energie
Milieucentraal.nl: energie besparen
Verbeterjehuis.nl
Verbeterjehuis.nl: Energiesubsidiewijzer
Steffie.nl: energie en energie besparen
Milieu Centraal: bespaartest
Deel dit artikel!
Deel dit bericht op Facebook (opent externe website)
Deel dit bericht op LinkedIn (opent externe website)
Deel dit bericht op WhatsApp (opent externe website)
Deel dit bericht via e-mail (opent externe website)
Feedback
Verplichte velden zijn gemarkeerd met een sterretje (
*
).
Hoe zou u de bruikbaarheid van de informatie beoordelen?
Slecht
Matig
Neutraal
Goed
Uitstekend
Heeft u de informatie gevonden die u zoekt?
Ja
Nee
Selecteer een of meer van de onderstaande opties:
Ik heb meer informatie nodig
De informatie is niet correct
De pagina is moeilijk te begrijpen
Toelichting:
Mag de webbeheerder contact met u opnemen over uw beoordeling?
Ja
Nee
De webbeheerder kan alleen contact met u opnemen, als u uw gegevens invult.
Naam:
*
Bedrijf:
E-mailadres:
*
Anti-spamvraag:
*
Soep eet je met een...?
Verstuur mijn beoordeling
Vergelijk hulpaanbod
Populaire onderwerpen
Burenruzie of overlast
Bijstand
Cliëntondersteuning
Dagbesteding zoeken
Dagopvang
Daklozenopvang
Hulp bij het huishouden
Goudvoorelkaar
Huurwoningen
Jeugdhulp
Nederlandse taal
Mantelzorgwaardering
Parkeerkaart
Seniorenwoning of zorgwoning
Soorten vrijwilligerswerk
Sociaal Team
Studie of cursus ouderen
Taxivervoer
Tips activiteiten
Vrije tijd ouderen
Vrijwilliger worden
Wmo
Maatschappelijk werk
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.
Organisatie aanmelden
Colofon
Proclaimer
Contact
Toegankelijkheid
Cookie instellingen