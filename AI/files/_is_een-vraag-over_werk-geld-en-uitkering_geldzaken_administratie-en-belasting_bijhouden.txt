Tips om de administratie bij te houden | Goudawijzer
Inhoud
Zoeken
Vergroten
Dyslexie
Zoeken naar
Extra menu
Vergroten
Dyslexie
Zoeken naar
Naar de beginpagina van Goudawijzer
Home
Onderwerpen
Activiteiten
Mijn buurt
Centrum voor Jeugd en Gezin
Sociaal Team
Organisaties
Tips om de administratie bij te houden
Home
Onderwerpen
Werk, geld en uitkering
Geldzaken
Administratie en belasting
Administratie bijhouden
Uw administratie goed bijhouden maakt de kans op geldproblemen kleiner. Misschien heeft u iets aan deze tips!
Op een vaste dag
Probeer elke week op een vaste dag uw geldzaken te ordenen. Zo kunt u ervoor zorgen dat u de rekeningen op tijd betaalt. En dat u de post niet te lang laat liggen.
E-mail bijhouden
Veel belangrijke post komt tegenwoordig per e-mail binnen en niet meer via de gewone post. Sorteer de nieuwe e-mails in uw inbox minstens een keer per week, net als uw gewone post.
In uw mailprogramma kunt u aparte mapjes aanmaken. Bijvoorbeeld een mapje 'Nog betalen', een mapje 'Snel reageren' en een mapje 'Bewaren'. Of u print de belangrijke mails uit en sorteert ze samen met de post die u op papier krijgt.
Papieren post openen en sorteren
Krijgt u post op papier binnen? Probeer deze dan meteen te openen. En maak aparte stapels voor verschillende soorten post:
Rekeningen
Belangrijke brieven om te bewaren, zoals verzekeringspapieren, bankafschriften en jaaroverzichten.
Post waar u snel op moet reageren, bijvoorbeeld formulieren van de gemeente of van de Belastingdienst.
Reageren, betalen, bewaren
Nadat u uw post en e-mail hebt gesorteerd, kunt u elke week hetzelfde rondje doen:
1. Reageren op de post waar u snel op moet reageren.
2. De dringende rekeningen betalen. Rekeningen die u niet meteen wilt betalen, kunt u inplannen. U schrijft dan op wanneer u de rekening moet betalen en stopt dit achter een tabblad 'Nog betalen'. Met internetbankieren kunt u ook alvast een betaalopdracht klaarzetten voor een bepaalde datum.
3. Post die u wilt bewaren, opbergen in de juiste map. De rest kunt u weggooien. Dit kunt u ook voor uw e-mail doen.
Meer lezen over het bijhouden van de administratie? U vindt veel informatie en nuttige tips op de
website van het Nibud
.
Alle papieren in een map
Het is verstandig om een map in te richten met tabbladen. Of zelfs meer mappen. U kunt daarin de belangrijke papieren sorteren en opbergen.
U kunt bijvoorbeeld tabbladen inrichten voor:
Zorgverzekering
Andere verzekeringen
Bankzaken en afschriften
Auto (onderhoud, apk)
Huis (onderhoud, hypotheek of huurcontract)
Werk (arbeidscontracten, salarisstroken)
Energiebedrijf
Belastingen
Telefoon
Televisie en internet
Koopcontracten en garantiebewijzen
Digitale administratie
Een digitale administratie werkt ongeveer hetzelfde als administratie op papier. U kunt op uw computer een map aanmaken voor de administratie. Daarin maakt u weer mappen aan voor de verschillende onderwerpen. Alle digitale stukken die u krijgt, zoals loonstrookjes, bankafschriften en brieven, kunt u hierin opslaan.
Belangrijke documenten die u alleen op papier heeft, kunt u inscannen of fotograferen en opslaan in de juiste map.
Kasboek of huishoudboekje bijhouden
Een kasboek is een overzicht van uw inkomsten en uitgaven. U kunt een kasboek bijhouden op papier, maar het is sneller om dit digitaal te doen. Bijvoorbeeld in een spreadsheetprogramma als Excel. Een andere naam voor kasboek is huishoudboekje.
U kunt uw inkomsten en uitgaven ook bijhouden met behulp van een computerprogramma dat er speciaal voor gemaakt is. Met zo'n digitaal huishoudboekje heeft u meer mogelijkheden. Er zijn veel aanbieders van digitale huishoudboekjes. Kijk voor een overzicht op de website
Wijzeringeldzaken.nl
.
Meer tips voor het bijhouden van een kasboek of huishoudboekje vindt u op de
website van het Nibud
.
Internetbankieren
Internetbankieren is geld overmaken via internet. Via de website van uw bank. Zo kunt u snel en gemakkelijk uw rekeningen betalen. U kunt dus dezelfde dag nog de rekening betalen. En u hoeft niet meer alles op de post te doen.
Als u internetbankieren lastig vindt, kunt u vast hulp vragen aan uw broer, zus, buurman, vriend of vriendin. In ieder geval iemand die u goed kent en vertrouwt. Houd uw pincode en inloggegevens altijd geheim!
De meeste banken hebben een handleiding voor internetbankieren. Die kunt u telefonisch opvragen of downloaden van de website van uw bank.
Misschien heeft u ook iets aan een
computercursus
. Heeft u een bijstandsuitkering van de gemeente? Dan kunt u bij de afdeling Werk en Participatie navragen of u een training digitale vaardigheden kunt krijgen.
Omgaan met de computer
Steeds meer instanties bieden overzichten en nieuws digitaal aan. Wilt u handiger worden met de computer? Kijk dan eens naar de
tips
.
Digitale hulp voor jongeren bij administratie
Voor jongeren die hulp nodig hebben bij het regelen van digitale zaken met de overheid, is er Digidingen-desk. Wil je bijvoorbeeld meer weten over het bijhouden van je administratie of over bankzaken? Op de
website van Digidingen-desk
vind je meer informatie, tips en stappenplannen die je kunt volgen. Ook vind je op de website een overzicht van organisaties waar je contact mee kunt opnemen als je nog vragen hebt.
Hulp van het Sociaal Team
Komt u er aan de hand van deze tips zelf niet uit? Neem dan contact op met het
Sociaal Team
voor ondersteuning bij het bijhouden van uw administratie.
Meer in onderwerp:
Werk, geld en uitkering
Geldzaken
Administratie en belasting
Administratie bijhouden
Budgetteren
Hulp bij thuisadministratie
Hulp bij geldcheck en aanvragen extra's
Belastingaangifte
Gemeentelijke belastingen
BSN en DigiD
Besparen op abonnementen
Op deze pagina:
Hulpaanbod
Feedback
Boven
Zie ook
Schulden
Links
Nibud.nl: financiële administratie
Digidingen-desk: een administratie bijhouden
Rijksoverheid.nl: bewaartermijnen administratie
Snap je geld
Eenvoudigbankieren.nl
Zowerktiban.nl
Digidingen-desk: bankzaken regelen
Hulpaanbod
Computercursus
Digisterker
In de cursus Digisterker leert u digitale (overheids)diensten...
Bibliotheek Gouda, stadsbibliotheek
Klik & Tik
Meer met de computer doen? Leer het met Klik & Tik in de...
Bibliotheek Gouda, stadsbibliotheek
Deel dit artikel!
Deel dit bericht op Facebook (opent externe website)
Deel dit bericht op LinkedIn (opent externe website)
Deel dit bericht op WhatsApp (opent externe website)
Deel dit bericht via e-mail (opent externe website)
Feedback
Verplichte velden zijn gemarkeerd met een sterretje (
*
).
Hoe zou u de bruikbaarheid van de informatie beoordelen?
Slecht
Matig
Neutraal
Goed
Uitstekend
Heeft u de informatie gevonden die u zoekt?
Ja
Nee
Selecteer een of meer van de onderstaande opties:
Ik heb meer informatie nodig
De informatie is niet correct
De pagina is moeilijk te begrijpen
Toelichting:
Mag de webbeheerder contact met u opnemen over uw beoordeling?
Ja
Nee
De webbeheerder kan alleen contact met u opnemen, als u uw gegevens invult.
Naam:
*
Bedrijf:
E-mailadres:
*
Anti-spamvraag:
*
Is het 's nachts licht of donker?
Verstuur mijn beoordeling
Vergelijk hulpaanbod
Populaire onderwerpen
Burenruzie of overlast
Bijstand
Cliëntondersteuning
Dagbesteding zoeken
Dagopvang
Daklozenopvang
Hulp bij het huishouden
Goudvoorelkaar
Huurwoningen
Jeugdhulp
Nederlandse taal
Mantelzorgwaardering
Parkeerkaart
Seniorenwoning of zorgwoning
Soorten vrijwilligerswerk
Sociaal Team
Studie of cursus ouderen
Taxivervoer
Tips activiteiten
Vrije tijd ouderen
Vrijwilliger worden
Wmo
Maatschappelijk werk
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.
Organisatie aanmelden
Colofon
Proclaimer
Contact
Toegankelijkheid
Cookie instellingen