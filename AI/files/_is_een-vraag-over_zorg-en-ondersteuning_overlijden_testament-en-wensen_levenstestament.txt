Levenstestament | Goudawijzer
Inhoud
Zoeken
Vergroten
Dyslexie
Zoeken naar
Vergroten
Dyslexie
Zoeken naar
Naar de beginpagina van Goudawijzer
Home
Onderwerpen
Activiteiten
Mijn buurt
Centrum voor Jeugd en Gezin
Sociaal Team
Organisaties
Levenstestament
Home
Onderwerpen
Zorg en ondersteuning
Overlijden
Testament & wensen
Levenstestament
Een levenstestament is een testament dat u maakt voor situaties tijdens uw leven. U kunt erin zetten wat er moet gebeuren als u zelf niet meer in staat bent te handelen. Bijvoorbeeld omdat u ziek bent, dementie heeft of plotseling een ongeluk krijgt.
De inhoud van een levenstestament
In een levenstestament legt u vast wie uw zaken regelt, als u dat zelf niet meer kunt. U geeft aan iemand die u vertrouwt een 'volmacht'. Met een volmacht mag diegene in uw naam belangrijke beslissingen nemen en belangrijke handelingen doen. Degene die de volmacht krijgt, heet de 'gevolmachtigde'.
U kunt ook meerdere mensen machtigen. En u geeft aan wat u wilt dat de gevolmachtigde doet en op welke manier. Bijvoorbeeld:
Wie uw geldzaken regelt en hoe dat moet gebeuren.
Wie er met artsen overlegt over medische behandelingen en wat uw wensen daarin zijn.
Wat er met het huis moet gebeuren, als u naar een zorginstelling gaat.
Wie er voor de huisdieren zorgt, als u dat niet meer kunt.
Behandelverbod en niet-reanimeerverklaring
In een behandelverbod kunt u opschrijven onder welke omstandigheden u niet meer behandeld wilt worden. In een niet-reanimeerverklaring legt u vast dat u bij een hartstilstand niet meer gereanimeerd wilt worden.
Mensen die deze keuze maken, willen vaak niet het risico lopen om beschadigd uit een reanimatie te komen. Ze willen niet verder leven met ernstige medische problemen.
Niet-reanimerenpenning
Een niet-reanimerenpenning is een draagbare wilsverklaring die u kunt gebruiken als teken dat u niet gereanimeerd wilt worden. U kunt de penning dragen aan een ketting, of als speld op de onderkleding.
Deze penning is te koop bij de Nederlandse Vereniging voor een Vrijwillig Levenseinde (NVVE). Kijk voor meer informatie op de
website van de NVVE
.
Euthanasieverklaring
Ook kunt u eventueel een
euthanasieverklaring
opnemen in het levenstestament.
Spreek het eerst goed door met uw arts, voor een behandelverbod, niet-reanimeerverklaring of euthanasieverklaring opstelt. Zorg ervoor dat uw naasten en zorgverleners bij deze documenten kunnen in noodgevallen. Uw arts plaatst ze ook in uw medisch dossier. U kunt ze daarna opnemen in uw levenstestament.
Hoe u dit kunt bespreken met uw huisarts leest u op
Thuisarts.nl
.
Wanneer gaat het in?
Het levenstestament kan ingaan zodra u het ondertekent. U kunt zelf aangeven wanneer het levenstestament moet ingaan. U kunt bijvoorbeeld vastleggen dat een arts een verklaring moet afgeven.
In dat geval onderzoekt de arts of u nog in staat bent om uw zaken of belangen te regelen. Is dat niet het geval, dan geeft de arts een medische verklaring af en gaat de volmacht in.
Opstellen en aanpassen
U kunt een levenstestament tegen betaling laten opstellen bij een notaris. U kunt het document altijd aanpassen of eventueel intrekken.
Op
notaris.nl
vindt u meer informatie en een checklist waarmee u het gesprek bij de notaris kunt voorbereiden.
Misbruik voorkomen
Machtig alleen mensen die u volledig vertrouwt. U kunt er ook voor kiezen om verschillende mensen aan te wijzen: bijvoorbeeld iemand voor uw geldzaken en iemand voor medische zaken.
In het levenstestament kunt u ook een vorm van toezicht afspreken. Zo voorkomt u dat de gevolmachtigde misbruik van uw situatie kan maken. U kunt bijvoorbeeld in het levenstestament zetten dat de gevolmachtigde elk half jaar verantwoording aflegt bij een toezichthouder. Een toezichthouder is iemand die u zelf aanwijst. Diegene bekijkt dan bijvoorbeeld of uw geld volgens de afspraken wordt beheerd. Meer tips om veilig om te gaan met uw geldzaken leest u op
notaris.nl
.
Geen levenstestament?
Heeft u geen levenstestament opgesteld, dan kan de rechter iemand aanwijzen die uw belangen behartigt wanneer u dat zelf niet (meer) kan. Dit is een
bewindvoerder, mentor of curator
. Deze wordt aangewezen door de kantonrechter en legt ook verantwoording af aan de kantonrechter.
Meer in onderwerp:
Zorg en ondersteuning
Overlijden
Testament & wensen
Levenstestament
Testament opstellen
Eigen uitvaart
Euthanasie
Zie ook
Beschermingsbewind
Eigen kracht
Euthanasie
Links
Notaris.nl: levenstestament
Notaris.nl: tips voor financiële bescherming
Patiëntenfederatie Nederland: praat op tijd over uw levenseinde
Deel dit artikel!
Deel dit bericht op Facebook (opent externe website)
Deel dit bericht op LinkedIn (opent externe website)
Deel dit bericht op WhatsApp (opent externe website)
Deel dit bericht via e-mail (opent externe website)
Feedback
Verplichte velden zijn gemarkeerd met een sterretje (
*
).
Hoe zou u de bruikbaarheid van de informatie beoordelen?
Slecht
Matig
Neutraal
Goed
Uitstekend
Heeft u de informatie gevonden die u zoekt?
Ja
Nee
Selecteer een of meer van de onderstaande opties:
Ik heb meer informatie nodig
De informatie is niet correct
De pagina is moeilijk te begrijpen
Toelichting:
Mag de webbeheerder contact met u opnemen over uw beoordeling?
Ja
Nee
De webbeheerder kan alleen contact met u opnemen, als u uw gegevens invult.
Naam:
*
Bedrijf:
E-mailadres:
*
Anti-spamvraag:
*
Welke kleur heeft melk?
Verstuur mijn beoordeling
Vergelijk hulpaanbod
Populaire onderwerpen
Burenruzie of overlast
Bijstand
Cliëntondersteuning
Dagbesteding zoeken
Dagopvang
Daklozenopvang
Hulp bij het huishouden
Goudvoorelkaar
Huurwoningen
Jeugdhulp
Nederlandse taal
Mantelzorgwaardering
Parkeerkaart
Seniorenwoning of zorgwoning
Soorten vrijwilligerswerk
Sociaal Team
Studie of cursus ouderen
Taxivervoer
Tips activiteiten
Vrije tijd ouderen
Vrijwilliger worden
Wmo
Maatschappelijk werk
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.
Organisatie aanmelden
Colofon
Proclaimer
Contact
Toegankelijkheid
Cookie instellingen