Tips om beter te kunnen slapen | Goudawijzer
Inhoud
Zoeken
Vergroten
Dyslexie
Zoeken naar
Extra menu
Vergroten
Dyslexie
Zoeken naar
Naar de beginpagina van Goudawijzer
Home
Onderwerpen
Activiteiten
Mijn buurt
Centrum voor Jeugd en Gezin
Sociaal Team
Organisaties
Tips om beter te kunnen slapen
Home
Onderwerpen
Gezond blijven
Slapen
Slaaptips
Als u niet lekker slaapt of last heeft van slapeloosheid, kunt u de volgende tips proberen.
Een slaapdagboek bijhouden
U kunt 1 week lang een slaapdagboek bijhouden. U schrijft op:
Wat u deed voordat u naar bed ging, wat u at of dronk.
Hoe laat u naar bed ging, hoe laat u tussentijds wakker bent geworden en hoe laat u opstond. Schrijf dit ook op voor middagdutjes.
Waar u over lag te denken voordat u ging slapen.
Welke lichamelijke of geestelijke klachten u heeft.
Als u het dagboek naleest, kunt u de oorzaken van uw slaapproblemen herkennen. U kunt het dagboek meenemen als u naar de huisarts gaat. Op
Thuisarts.nl
vindt u meer informatie over het bijhouden van een slaapdagboek.
Op vaste tijden naar bed gaan en opstaan
Probeer ‘s avonds op vaste tijden naar bed te gaan en 's ochtends op vaste tijden op te staan. Ook in het weekend. Slaap niet overdag; doe dus geen middagdutje. Houd dit een tijdje vol, ook al voelt u zich moe. Het kost even tijd om uw gewoontes aan te passen.
Gemiddeld slapen volwassenen zo'n 7 à 8 uur per nacht. Maar het verschilt per persoon hoeveel slaap iemand nodig heeft. Probeer er dus achter te komen hoeveel uur slaap u ongeveer nodig heeft om de volgende dag fit te zijn. Blijf niet langer liggen dan voor u nodig is. Voelt u zich lichamelijk en emotioneel uitgerust? Dan slaapt u blijkbaar genoeg.
Overdag actief zijn
Probeer overdag actief te zijn, zodat u 's avonds echt moe bent. U kunt regelmatig sporten of op een andere manier bewegen. Plan dit het liefst overdag of in de vroege avond, en niet vlak voordat u naar bed gaat.
Een half uur bewegen per dag wordt voor iedereen aanbevolen. U kunt proberen om iets meer te bewegen, bijvoorbeeld 4 keer per week 40 tot 60 minuten. Inspiratie nodig? Kijk dan eens bij het onderwerp
beweging en sport
.
Comfortabel liggen
Zorg voor een goed matras, een fijn dekbed en een goed kussen. U kunt zich verdiepen in de mogelijkheden voor een
nieuw matras, kussen of een hulpmiddel
. Een hulpmiddel kan bijvoorbeeld nodig zijn wanneer u door een lichamelijke beperking minder goed in en uit bed kunt komen.
Ontspannen
Een goede tip is om te ontspannen voordat u naar bed gaat. U kunt bijvoorbeeld even gaan wandelen, een douche nemen of even lezen.
U kunt ook in uw bed ontspanningsoefeningen doen. Dat doet u door de spieren van uw hele lichaam even kort te spannen en dan weer te ontspannen: begin bij uw tenen, dan uw voeten, uw kuiten, beenspieren, buik, en zo verder. Op de website
mentaalvitaal.nl
vindt u een voorbeeld van zo'n ontspanningsoefening.
U kunt op deze website meer lezen over
stress
en
manieren om te ontspannen
.
Geen koffie of alcohol
U kunt 's avonds beter geen koffie, energiedrankjes of cola drinken. Hierin zitten stoffen, zoals cafeïne, waar u wakker van blijft. Ook 's avonds een sigaret roken of (sommige) drugs gebruiken kan ervoor zorgen dat u minder gemakkelijk in slaap valt. Het drinken van alcohol kan ervoor zorgen dat u onrustig slaapt en vroeg wakker wordt. Meer lezen over
stoppen met alcohol drinken
.
Slaapkamer donker en met frisse lucht
Als het te benauwd is in de slaapkamer, kan het zijn dat u moe of versuft wakker wordt. Zet de verwarming liever niet aan in uw slaapkamer, maar doe een raam open voor een goede ventilatie en frisse lucht.
Zorg dat uw slaapkamer echt donker is als u gaat slapen. Als er teveel licht naar binnen komt, kan dat uw slaapritme verstoren.
Vermijd schermen
Zorg ervoor dat u vlak voor het slapengaan geen schermen meer bekijkt. Dit geldt voor alle schermen: computer, tablet, smartphone, televisie. Probeer ze vanaf een uur voor het slapengaan niet te gebruiken. Het licht van schermen kan uw slaap verstoren. En de dingen die u doet of ziet op uw schermen, kunnen u ook onrustig maken.
Heeft u een televisie of computer in uw slaapkamer? Verhuis deze dan liever naar een andere kamer. Zo komt u niet in de verleiding om ze toch te gebruiken.
Niet te veel eten voor het slapengaan
Met een volle maag is het lastiger slapen. Neem 2 tot 3 uur de tijd om uw maaltijd te laten verteren. Heeft u 's avonds toch honger, neem dan een lichte snack. Eet niet te veel of te vet.
Uw zorgen van u af zetten
Er zijn verschillende manieren om uw zorgen van u af te zetten. U kunt de volgende tips eens proberen.
Piekert u over iets als u net in bed ligt? Probeer dat van u af te zetten en overdag die problemen op te lossen.
Probeer aan leuke dingen te denken.
U kunt eventueel uw zorgen opschrijven. Dat kan helpen om het van u af te zetten.
Als u piekert over wat u allemaal nog moet doen en niet mag vergeten, dan kunt u een kladblok naast uw bed leggen. Als u iets te binnen schiet, schrijft u het op en kunt u weer rustig gaan slapen.
Op
Mentaalvitaal.nl
staat een oefening die u kan helpen om afleiding te zoeken en zo minder te piekeren.
Lukt het niet om uw zorgen uit uw hoofd te krijgen? Praat er dan over met iemand die u vertrouwt of bel een hulplijn. U kunt 24 uur per dag bellen met de Luisterlijn (088 0767 000).
Meer over praten over uw zorgen en problemen
.
Even uit bed gaan
Ligt u te woelen in bed en kunt u uw draai niet vinden? Dan kunt u beter even uit bed gaan en een glas water drinken, of even gaan lezen. Probeer na een poosje weer te gaan slapen.
Naar de huisarts
Als het u zelf niet lukt om iets aan uw slaapproblemen te veranderen, dan kunt u naar uw huisarts gaan.
Meer in onderwerp:
Onderwerpen
Gezond blijven
Slapen
Slaapproblemen
Slaaptips
Hulpmiddelen bij slapen
Op deze pagina:
Organisaties
Feedback
Boven
Links
Thuisarts.nl: slaapdagboek
De Luisterlijn: slapeloosheid
9 Tips om beter te slapen
Organisaties
Huisarts
Alle 4 items
Huisartsenspoedpost Midden Holland
0182 322 488
huisartsenpost@hapmh.nl
hapmh.nl
Bleulandweg 10
2803HH Gouda
Huisartsenpraktijk Calendula
0182 580 344
info@therapeuticumcalendula.nl
calendula-gouda.nl
Krugerlaan 79
2806EC Gouda
R.F.G. Lugten, arts
0182 570 989
info@rlugtenarts.nl
Jac.P. Thijsselaan 19
2803RS Gouda
Deel dit artikel!
Deel dit bericht op Facebook (opent externe website)
Deel dit bericht op LinkedIn (opent externe website)
Deel dit bericht op WhatsApp (opent externe website)
Deel dit bericht via e-mail (opent externe website)
Feedback
Verplichte velden zijn gemarkeerd met een sterretje (
*
).
Hoe zou u de bruikbaarheid van de informatie beoordelen?
Slecht
Matig
Neutraal
Goed
Uitstekend
Heeft u de informatie gevonden die u zoekt?
Ja
Nee
Selecteer een of meer van de onderstaande opties:
Ik heb meer informatie nodig
De informatie is niet correct
De pagina is moeilijk te begrijpen
Toelichting:
Mag de webbeheerder contact met u opnemen over uw beoordeling?
Ja
Nee
De webbeheerder kan alleen contact met u opnemen, als u uw gegevens invult.
Naam:
*
Bedrijf:
E-mailadres:
*
Anti-spamvraag:
*
Valt een appel omhoog of omlaag?
Verstuur mijn beoordeling
Vergelijk hulpaanbod
Populaire onderwerpen
Burenruzie of overlast
Bijstand
Cliëntondersteuning
Dagbesteding zoeken
Dagopvang
Daklozenopvang
Hulp bij het huishouden
Goudvoorelkaar
Huurwoningen
Jeugdhulp
Nederlandse taal
Mantelzorgwaardering
Parkeerkaart
Seniorenwoning of zorgwoning
Soorten vrijwilligerswerk
Sociaal Team
Studie of cursus ouderen
Taxivervoer
Tips activiteiten
Vrije tijd ouderen
Vrijwilliger worden
Wmo
Maatschappelijk werk
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.
Organisatie aanmelden
Colofon
Proclaimer
Contact
Toegankelijkheid
Cookie instellingen