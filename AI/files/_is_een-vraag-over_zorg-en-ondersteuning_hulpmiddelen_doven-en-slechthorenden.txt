Hulpmiddelen voor doven en slechthorenden | Goudawijzer
Inhoud
Zoeken
Vergroten
Dyslexie
Zoeken naar
Extra menu
Vergroten
Dyslexie
Zoeken naar
Naar de beginpagina van Goudawijzer
Home
Onderwerpen
Activiteiten
Mijn buurt
Centrum voor Jeugd en Gezin
Sociaal Team
Organisaties
Hulpmiddelen voor doven en slechthorenden
Home
Onderwerpen
Zorg en ondersteuning
Hulpmiddelen
Voor doven en slechthorenden
Als u slechthorend wordt of doof bent, dan is het lastig om met iemand te praten. Het kan uitdagend zijn om tv- en radioprogramma's, films of toneelstukken te volgen. Verschillende hulpmiddelen kunnen deze zaken weer makkelijker maken.
Smartphone, computer of tablet
Apparaten zoals de smartphone, computer en tablet bieden veel mogelijkheden om te communiceren met anderen. Zo kunt u bijvoorbeeld met Whatsapp (een berichtendienst van Meta) gratis tekstberichtjes uitwisselen en beeldbellen. Andere programma's waarmee u via internet gratis kunt beeldbellen zijn Skype, Zoom, Discord, Google Hangouts en Facetime. U kunt met deze programma's ook tekstberichten uitwisselen.
Daarnaast is er speciale software waarmee doven en slechthorenden kunnen communiceren via tekst, spraak en beeld. U kunt hiermee bellen of een tolk inzetten via uw smartphone, tablet of computer. Hieronder leest u er meer over.
Bellen via beeld of tekst
Met de
Tolkcontact-app
(vroeger Signcall) kunt u bellen met tekst, spraak én beeld. Zo kunt u via uw smartphone, tablet of computer een telefoongesprek voeren met iemand die wel kan horen. U communiceert via beeld (gebarentaal) of tekst met een tolk. De tolk zet uw gebaren of woorden om naar gesproken taal voor degene aan de andere kant van de verbinding.
U kunt met de Tolkcontact-app bellen naar:
alarmnummer 112 (gratis)
KPN Teletolk
(Per 1 oktober 2023 zijn de gesprekskosten vervallen)
Een tolk op afstand van
Tolkcontact
vrienden en familie die de app geïnstalleerd hebben (gratis, zonder tolk)
De kosten voor de software worden meestal vergoed door de zorgverzekering. De eventuele gesprekskosten betaalt u zelf.
Tolkcontact: tolk op afstand
Via Tolkcontact kunt u gemakkelijk via uw smartphone, laptop of tablet een tolk inzetten. Dat kan handig zijn als u bijvoorbeeld bij een balie een vraag wilt stellen. U kunt dan via beeld of tekst met de tolk communiceren. De tolk praat terug via de smartphone, zodat uw gesprekspartner het kan horen.
Bij Tolkcontact kunt u zonder afspraak gebruikmaken van een tolk op afstand. Of het nou voor werk is, voor school of studie, of voor privésituaties. U moet wel eerst de
Tolkcontact-app
geïnstalleerd hebben. Kijk voor meer informatie op de
website van Tolkcontact
.
Daarnaast heeft u tolkuren nodig om via Tolkcontact een tolk op afstand te kunnen gebruiken. U kunt tolkuren
aanvragen bij UWV
. UWV vergoedt een bepaald aantal tolkuren per jaar. Hoeveel uren dat zijn, hangt onder andere af van waar u ze voor nodig heeft.
Telefoon met aanpassingen
Hoort u minder goed, dan kunt u met wat aanpassingen nog wel telefoneren via de vaste lijn. U kunt bijvoorbeeld een telefoon kopen met een ingebouwde versterker. Of een telefoon die geluid doorgeeft aan uw gehoorapparaat. Er zijn ook versterkers te koop die u kunt installeren op uw bestaande huistelefoon.
Er zijn nog meer hoorhulpmiddelen waarmee u het geluid van de telefoon kunt doorgeven aan uw hoortoestel. Soms kan dit met een speciaal Bluetooth zender-ontvangersysteem. Veel leveranciers van hoortoestellen bieden zelf zo'n systeem aan. Dit heet een 'streamer'.
Kijk op de Hoorwijzer voor meer uitleg over de mogelijkheden en voor tips over mobiel bellen.
Luisterhulp
Een luisterhulp is geschikt voor mensen die nog geen hoortoestel nodig hebben, er geen willen of er geen kunnen dragen. Een luisterhulp bestaat uit een handmicrofoon (zender) en een koptelefoon of halslus (ontvanger). De microfoon kunt u in de buurt van uw gesprekspartner houden. Maar u kunt de microfoon ook gebruiken om het geluid van de radio of tv mee te versterken.
Hoortoestellen
Er zijn verschillende hoortoestellen te krijgen voor slechthorenden. Welk toestel voor u het meest geschikt is, hangt onder meer af van hoe slechthorend u bent. Meer over hoortoestellen leest u op de
Hoorwijzer
. Deze website biedt ook een
overzicht van verschillende hoortoestellen
.
Ringleiding
Een ringleiding zorgt ervoor dat u het geluid van de televisie of radio zonder omgevingsgeluiden via uw hoortoestel kunt ontvangen. Op sommige openbare plekken is een ringleiding aanwezig. Bijvoorbeeld in kerken, concertzalen of bij ontvangstbalies van zorginstellingen. U kunt dan de muziek of het stemgeluid van de spreker horen zonder storende bijgeluiden. Heeft het gebouw ringleidingen, dan staat dit meestal bij de ingang aangegeven. Op de Hoorwijzer vindt u een overzicht van gebouwen met voorzieningen voor slechthorenden.
Veel luisterhulpen hebben ook een ringleidingstand, waarmee u gebruik kunt maken van de ringleiding.
Infrarood
U kunt uw televisie, radio of muziek beter beluisteren met een infraroodsysteem. Als u een hoortoestel hebt, kunt u het geluid rechtstreeks op uw toestel krijgen. Heeft u geen hoortoestel, dan kunt u het geluid ontvangen via een zogenaamde kinbeugel (omgekeerde koptelefoon).
Streamer
Veel hoortoestelfabrikanten bieden streamers aan. Dit zijn zender-ontvangersystemen die werken met de Bluetooth-technologie. Het microfoontje van de streamer stuurt het geluid van een spreker of van een apparaat draadloos door naar uw hoortoestel. Streamers zijn wel merkgebonden: neemt u een ander merk hoortoestel, dan moet u ook de streamer vervangen.
Soloapparatuur
Soloapparatuur is niet merkgebonden en vergelijkbaar met een streamer. Een zender met een microfoon stuurt het geluid van een spreker of van een apparaat draadloos naar uw hoortoestel. Zo hoort u minder achtergrondgeluiden en verstaat u degene die spreekt beter.
Waarschuwingssystemen en wekkers
De deurbel, de wekker, de babyfoon: wat als u ze niet (goed) kunt horen? Een waarschuwingssysteem kan uitkomst bieden. Zo'n systeem maakt geluidssignalen zichtbaar met lichtflitsen. U koppelt het systeem aan een flitslamp of aan de schakelaar van een gewone lamp. Een waarschuwingssyteem kan ook geluid voelbaar maken met trillingen. U draagt dan een ontvanger bij u die gaat trillen als er iets aan de hand is. Er zijn ook systemen die het geluid versterken.
Voorbeelden:
Wekker die flitst of trilt
Geluidversterker voor de deurbel of de telefoon
Rookmelder die trilt of flitst
Babyfoon met een camera, trilfunctie en flitssignaal
Kijk voor meer voorbeelden eens op de Hoorwijzer. Uitleg over aangepaste wekkers vindt u ook op de
Hulpmiddelenwijzer
.
Hulpmiddelen en vergoedingen
Op de Hoorwijzer vindt u informatie over de vergoeding van hoorhulpmiddelen. De Hoorwijzer heeft ook een stappenplan met uitleg over het kiezen van een geschikt hulpmiddel, mogelijke vergoedingen en het kiezen van een geschikte zorgverzekering.
Meer in onderwerp:
Onderwerpen
Zorg en ondersteuning
Hulpmiddelen
Openbare toiletten
Rolstoel
Scootmobiel
Fiets
Rollator
Wandelstok, looprek en kruk
Voor doven en slechthorenden
Voor blinden of slechtzienden
Sociaal Team
Personenalarmering
Op deze pagina:
Organisaties
Feedback
Boven
Links
Hoorwijzer.nl
Hulpmiddelenwijzer: horen
Stichting RTGS: zoek een tolk
Kpn Teletolk
Nederlandse beroepsvereniging tolken gebarentaal
Tolkcontact-app
In de bibliotheek
gebarentaal
Organisaties
Cursusaanbieder gebarentaal
Sorado - Soraya Kuster Docent & Tolk...
06 15 69 27 95
info@sorado.nl
sorado.nl
Deel dit artikel!
Deel dit bericht op Facebook (opent externe website)
Deel dit bericht op LinkedIn (opent externe website)
Deel dit bericht op WhatsApp (opent externe website)
Deel dit bericht via e-mail (opent externe website)
Feedback
Verplichte velden zijn gemarkeerd met een sterretje (
*
).
Hoe zou u de bruikbaarheid van de informatie beoordelen?
Slecht
Matig
Neutraal
Goed
Uitstekend
Heeft u de informatie gevonden die u zoekt?
Ja
Nee
Selecteer een of meer van de onderstaande opties:
Ik heb meer informatie nodig
De informatie is niet correct
De pagina is moeilijk te begrijpen
Toelichting:
Mag de webbeheerder contact met u opnemen over uw beoordeling?
Ja
Nee
De webbeheerder kan alleen contact met u opnemen, als u uw gegevens invult.
Naam:
*
Bedrijf:
E-mailadres:
*
Anti-spamvraag:
*
Word je van regen nat of droog?
Verstuur mijn beoordeling
Vergelijk hulpaanbod
Populaire onderwerpen
Burenruzie of overlast
Bijstand
Cliëntondersteuning
Dagbesteding zoeken
Dagopvang
Daklozenopvang
Hulp bij het huishouden
Goudvoorelkaar
Huurwoningen
Jeugdhulp
Nederlandse taal
Mantelzorgwaardering
Parkeerkaart
Seniorenwoning of zorgwoning
Soorten vrijwilligerswerk
Sociaal Team
Studie of cursus ouderen
Taxivervoer
Tips activiteiten
Vrije tijd ouderen
Vrijwilliger worden
Wmo
Maatschappelijk werk
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.
Organisatie aanmelden
Colofon
Proclaimer
Contact
Toegankelijkheid
Cookie instellingen