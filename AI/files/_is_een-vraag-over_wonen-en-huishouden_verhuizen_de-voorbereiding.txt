De verhuizing goed voorbereiden | Goudawijzer
Inhoud
Zoeken
Vergroten
Dyslexie
Zoeken naar
Extra menu
Vergroten
Dyslexie
Zoeken naar
Naar de beginpagina van Goudawijzer
Home
Onderwerpen
Activiteiten
Mijn buurt
Centrum voor Jeugd en Gezin
Sociaal Team
Organisaties
De verhuizing goed voorbereiden
Home
Onderwerpen
Wonen en huishouden
Verhuizen
De voorbereiding
Als u gaat verhuizen, kunt u van tevoren al veel regelen.
Zelf de verhuizing regelen
Wilt u de verhuizing zelf doen, dan heeft u daar een auto met aanhanger of een vrachtauto voor nodig.
Liggen het oude en het nieuwe huis ver uit elkaar? Dan is het handig als u alles in één keer over kunt brengen. Natuurlijk kunt u kleine spullen tussendoor wel meenemen als u in het nieuwe huis aan het klussen bent.
Een verhuisbedrijf inschakelen
U kunt er ook voor kiezen om een verhuisbedrijf in te schakelen. De professionele verhuizers brengen uw spullen dan naar het nieuwe huis. Of u schakelt ze alleen in voor het vervoeren van de grote en zware dingen. Dat kan bijvoorbeeld met behulp van een container, die de verhuizer voor uw deur zet. U laadt de container zelf in, de verhuizer vervoert hem naar uw nieuwe huis en u laadt hem zelf weer uit.
U kunt bij een paar erkende verhuisbedrijven een offerte aanvragen. U kunt ook het inpakken van dozen door het bedrijf laten doen. Een verhuisbedrijf kan soms ook helpen met tijdelijke opslag van uw spullen. Bijvoorbeeld omdat u nog niet meteen in uw nieuwe woning terechtkunt.
Een planning maken
U moet in korte tijd veel doen als u gaat verhuizen. Dan is een planning een handig hulpmiddel. Hieronder vindt u een voorbeeldplanning. U kunt de planning ook
downloaden (
PDF, 91,7 kB
)
en printen.
Een paar maanden voordat u verhuist
U regelt het verhuisbedrijf of als u het zelf doet vraagt u alvast hulp van vrienden.
U verzamelt dozen, reserveert een aanhanger of busje.
U vraagt een telefoonaansluiting en een internetaansluiting aan en regelt een energieleverancier voor het nieuwe huis.
U vraagt vrije dagen aan voor de verhuizing en u plant tijd in voor de klussen in het nieuwe huis.
U bestelt gordijnen en vloerbedekking op basis van de maten van uw nieuwe huis.
U zegt de huur op van het huurhuis dat u achterlaat.
U ruimt alvast uw huis op. Zo kunt u dingen die u niet mee wilt nemen naar het nieuwe huis te koop zetten, weggeven of bij het grof vuil zetten. Of u brengt bruikbare spullen naar de
kringloopwinkel
.
Een aantal weken voor de verhuizing
Als u nog niet genoeg dozen heeft, dan kunt u bij een verhuisbedrijf of bouwmarkt verhuisdozen halen. Of u vraagt eens rond of iemand nog verhuisdozen heeft liggen.
Met de
verhuisservice
van PostNL kunt u aan instanties uw verhuisdatum en nieuwe adres doorgeven. Denkt u ook aan verzekeringen, lidmaatschappen en abonnementen.
Misschien is het nodig uw verzekeringen aan te passen aan de nieuwe omstandigheden.
Zodra u de sleutel van uw nieuwe huis heeft, noteer dan de meterstanden.
U kunt nu beginnen met klussen en schoonmaken in uw nieuwe huis.
Verder kunt u vast spullen inpakken waarvan u zeker weet dat u ze de komende weken niet nodig heeft.
Dingen die u geleend heeft van anderen, kunt u beter nu vast terugbrengen. Bijvoorbeeld ook bibliotheekboeken.
Een week voor de verhuizing
Misschien moet u nog schilderen in uw nieuwe huis.
U hangt de gordijnen op. Of u laat ze alvast op maat maken.
U maakt de overgebleven etenswaren uit de vriezer op.
U zorgt voor een oppas voor uw kinderen en uw huisdier voor op de dag van de verhuizing.
U pakt alles in wat u nu niet meer nodig heeft.
Een dag voor de verhuizing
U ontdooit de vriezer en de koelkast en u maakt ze schoon.
U pakt alvast zoveel mogelijk in.
U haalt de kasten en bedden uit elkaar en plakt de schroeven er met plakband tegenaan.
De verhuisdag
U pakt de laatste dingen in.
U houdt portemonnee en sleutels bij u.
U noteert de meterstanden en sluit gas en elektra af.
U gaat nog een keer door het oude huis om te kijken of u niets vergeten bent.
U laat uw oude huis leeg, schoon en netjes achter.
U vertrekt met de laatste spullen naar het nieuwe huis en laadt alles uit.
Na de verhuizing
Laat u een huurhuis achter? Dan moet u waarschijnlijk nog met de verhuurder door het huis lopen om te kijken of u het huis in de oorspronkelijke staat heeft achtergelaten.
Binnen 5 dagen na uw verhuizing moet u uw
adreswijziging doorgeven
aan de afdeling Burgerzaken van uw (nieuwe) gemeente.
Stuur een adreswijziging naar familie, vrienden en bekenden.
Meer in onderwerp:
Onderwerpen
Wonen en huishouden
Verhuizen
De voorbereiding
Hulp bij de verhuizing
Verhuizen naar het buitenland
Op deze pagina:
Bestanden
Meer info, melding of aanvraag
Feedback
Boven
Links
Postnl.nl: verhuisservice
Bestanden
Planning verhuizing
PDF,
                                                                                                                    91,7 kB
Download
Meer info, melding of aanvraag
Verhuizing
Aangifte bij de gemeente
Deel dit artikel!
Deel dit bericht op Facebook (opent externe website)
Deel dit bericht op LinkedIn (opent externe website)
Deel dit bericht op WhatsApp (opent externe website)
Deel dit bericht via e-mail (opent externe website)
Feedback
Verplichte velden zijn gemarkeerd met een sterretje (
*
).
Hoe zou u de bruikbaarheid van de informatie beoordelen?
Slecht
Matig
Neutraal
Goed
Uitstekend
Heeft u de informatie gevonden die u zoekt?
Ja
Nee
Selecteer een of meer van de onderstaande opties:
Ik heb meer informatie nodig
De informatie is niet correct
De pagina is moeilijk te begrijpen
Toelichting:
Mag de webbeheerder contact met u opnemen over uw beoordeling?
Ja
Nee
De webbeheerder kan alleen contact met u opnemen, als u uw gegevens invult.
Naam:
*
Bedrijf:
E-mailadres:
*
Anti-spamvraag:
*
Valt een appel omhoog of omlaag?
Verstuur mijn beoordeling
Vergelijk hulpaanbod
Populaire onderwerpen
Burenruzie of overlast
Bijstand
Cliëntondersteuning
Dagbesteding zoeken
Dagopvang
Daklozenopvang
Hulp bij het huishouden
Goudvoorelkaar
Huurwoningen
Jeugdhulp
Nederlandse taal
Mantelzorgwaardering
Parkeerkaart
Seniorenwoning of zorgwoning
Soorten vrijwilligerswerk
Sociaal Team
Studie of cursus ouderen
Taxivervoer
Tips activiteiten
Vrije tijd ouderen
Vrijwilliger worden
Wmo
Maatschappelijk werk
De Goudawijzer informeert en wijst de weg. De Goudawijzer helpt zo inwoners, professionals en vrijwilligers om de weg te vinden in het grote aanbod op het gebied van wonen, welzijn, zorg, werk en geldzaken. De Goudawijzer is een initiatief van de gemeente Gouda en werkt nauw samen met het Sociaal Team Gouda, Goudabruist en Goudvoorelkaar.
Organisatie aanmelden
Colofon
Proclaimer
Contact
Toegankelijkheid
Cookie instellingen